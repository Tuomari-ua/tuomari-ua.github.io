---
layout: page
description: Правила та інформація для раси Ельфів 5-ї версії (5e) SRD (Довідник із документації системи).
title: Ельф
---

## Риси ельфів
- - -
Ваш персонаж ельф має різноманітні природні здібності - результат тисяч років ельфійського вдосконалення.

**Покращення здібностей.** Значення вашої Спритності зростає на 2.

**Вік.** Хоча ельфи досягають фізичної зрілості приблизно в той же вік, що і люди, їхнє розуміння дорослішання виходить за рамки фізичного зростання, щоб охопити світовий досвід. Ельфи, як правило, стають дорослим та беруть доросле ім'я у віці 100 років, та можуть жити до 750 років.

**Світогляд.** Ельфи люблять свободу, різноманіття та самовираження, тому вони віддають перевагу м'якшим аспектам хаосу. Вони цінують і захищають свободу інших, як і власну, і вони частіше добрі, ніж ні.

**Розмір.** Зріст ельфів коливається від заледве 5 до більш як 6 футів, і вони мають струнку тілобудову. Ваш розмір - середній.

**Швидкість.** Ваша базова швидкість ходьби становить 30 футів.

**Темний зір.** Пристосовані до сутінкових лісів і нічного неба, ви маєте добрий зір у темряві та у тьмяному освітленні. Ви можете бачити в тьмяному світлі на відстань до 60 футів так, ніби в умовах яскравого світла, а в темряві - так, ніби в умовах тьмяного світла. У темряві ви не розрізняєте кольори, лише відтінки сірого.

**Загострені чуття.** Ви опанували навичку Увага.

**Нащадок фей.** Ви робите з перевагою рятівні кидки проти ефекту "зачарований", і вас неможливо приспати магією.

**Транс.** Ельфи не потребують сну. Натомість вони проводять по 4 години на день у глибокій медитації, залишаючись напівпритомними. (Слово спільною мовою для такої медитації - "транс"). Під час медитації ви можете мати щось на зразок снів; такі видіння насправді є ментальними вправами, виробленими роками практики. Після такого відпочинку ви здобуваєте ті самі привілеї, що й люди після 8-годинного сну.

**Мови.** Можете говорити, читати й писати спільною та ельфійською мовами. Ельфійська мова плавна, з тонкими інтонаціями і складною граматикою. Ельфійська література багата й різноманітна, а їхні пісні та вірші відомі серед інших рас. Багато бардів вивчають ельфійську мову, щоб додати балади ельфів до свого репертуару.

## Високий ельф
Як високий ельф ви маєте гострий розум та досвід принаймні з основами магії. У багатьох ігрових світах існують два різновиди вищих ельфів. Один тип є гордовитим і непокірним, вважаючи себе кращими за неельфів і навіть за інших ельфів. Інший тип більш поширений і більш дружній, а також зустрічається серед людей та інших рас.

**Покращення здібностей.** Значення вашого Інтелекту зростає на 1.

**Опанування зброї ельфів.** Ви досвідчені у користування довгими та короткими мечами, а також довгими та короткими луками.

**Замовляння.** Ви знаєте одне замовляння за власним вибором зі списку чарівника. Ваша чаротворча здібність - Інтелект.

**Додаткова мова.** Ви можете говорити, читати й писати однією додатковою мовою за власним вибором.
