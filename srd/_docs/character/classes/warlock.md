---
layout: page
description: Правила та інформація для класу Чаклун із 5-ї версії (5e) SRD (Документація з Системної Документації).
title: Чаклун
---

<div class="table-wrapper" markdown="block">

| Рівень | Бонус досвіду | Відомі замовляння | Відомі чари | Чарунки | Рівень чарунок | Відомі заклики | Особливості                            |
| ------ | ------------- | -------------- | ----------- | ----------- | ------------ | -------------- |--------------------------------------- |
| 1-й  | +2  | 2  | 2  | 1  | 1-й    | -              | [Потойбічний покровитель](#потойбічний-покровитель), [Магія договору](#магія-договору) |
| 2-й  | +2  | 2  | 3  | 2  | 1-й    | 2              | [Позамежні заклики](#позамежні-заклики)                                                |
| 3-й  | +2  | 2  | 4  | 2  | 2-й    | 2              | [Дари договору](#дари-договору)                                                        |
| 4-й  | +2  | 3  | 5  | 2  | 2-й    | 2              | [Покращення здібностей](#покращення-здібностей)                                        |
| 5-й  | +3  | 3  | 6  | 2  | 3-й    | 3              | -                                                                                      |
| 6-й  | +3  | 3  | 7  | 2  | 3-й    | 3              | Особливість покровителя                                                                |
| 7-й  | +3  | 3  | 8  | 2  | 4-й    | 4              | -                                                                                      |
| 8-й  | +3  | 3  | 9  | 2  | 4-й    | 4              | [Покращення здібностей](#покращення-здібностей)                                        |
| 9-й  | +4  | 3  | 10 | 2  | 5-й    | 5              | -                                                                                      |
| 10-й | +4  | 4  | 10 | 2  | 5-й    | 5              | Особливість покровителя                                                                |
| 11-й | +4  | 4  | 11 | 3  | 5-й    | 5              | [Містичний арканум](#містичний-арканум) (6-й рівень)                                   |
| 12-й | +4  | 4  | 11 | 3  | 5-й    | 6              | [Покращення здібностей](#покращення-здібностей)                                        |
| 13-й | +5  | 4  | 12 | 3  | 5-й    | 6              | [Містичний арканум](#містичний-арканум) (7-й рівень)                                   |
| 14-й | +5  | 4  | 12 | 3  | 5-й    | 6              | Особливість покровителя                                                                |
| 15-й | +5  | 4  | 13 | 3  | 5-й    | 7              | [Містичний арканум](#містичний-арканум) (8-й рівень)                                   |
| 16-й | +5  | 4  | 13 | 3  | 5-й    | 7              | [Покращення здібностей](#покращення-здібностей)                                        |
| 17-й | +6  | 4  | 14 | 4  | 5-й    | 7              | [Містичний арканум](#містичний-арканум) (9-й рівень)                                   |
| 18-й | +6  | 4  | 14 | 4  | 5-й    | 8              | -                                                                                      |
| 19-й | +6  | 4  | 15 | 4  | 5-й    | 8              | [Покращення здібностей](#покращення-здібностей)                                        |
| 20-й | +6  | 4  | 15 | 4  | 5-й    | 8              | [Майстер позамежного](#майстер-позамежного)                                            |

  </div>
  
## Класові особливості
Як Чаклун ви здобуваєте наступні класові особливості.

### Пункти здоров'я
**Кістки здоров'я:** 1к8 за рівень Чаклуна  
**Пункти здоров'я на 1-му рівні:** 8 + ваш модифікатор Статури  
**Пункти здоров'я на вищих рівнях:** 1к8 (або 5) + ваш модифікатор Статури за кожен рівень Чаклуна після першого

### Досвід
**Броня:** Легка броня     
**Зброя:** Проста зброя    
**Інструменти:** Жодних   
**Рятівні кидки:** Мудрість, Харизма     
**Навички:** Виберіть дві навички з-поміж наступних: Аркана, Обман, Історія, Залякування, Розслідування, Природа та Релігія

### Спорядження
Ви починаєте з наступним спорядженням, на додачу до спорядження, яке надає ваша передісторія:
* (a) легкий арбалет та 20 болтів або (b) будь-яка проста зброя
* (a) мішечок для складових або (b) осередок магії
* (a) набір науковця або (b) набір дослідника підземель
* Шкіряна броня, будь-яка проста зброя та два кинджали

### Потойбічний покровитель
- - -
На 1-му рівні ви уклали угоду з потойбічною сутністю за власним вибором: Архифея, Погань або Великий древній, кожну з яких деталізовано в кінці опису класу. Ваш вибір надає вам особливості на 1-му й потім на 6-му, 10-му і 14-му рівнях.

### Магія договору
- - -
Ваші дослідження таємного та магія, подарована покровителем, дали вам можливість користуватися чарами.

#### Замовляння
Вам відомі два замовляння за вашим вибором зі списку чарів чаклуна. Ви вивчаєте додаткові замовляння чаклуна за власним вибором на вищих рівнях, як наведено у колонці "Відомі замовляння" таблиці класу Чаклун.

#### Чарунки
Таблиця Чаклуна показує, скільки чарунок ви маєте. Таблиця також показує, якого рівня ці чарунки; усі ваші чарунки мають однаковий рівень. Щоб створити одні з чарів Чаклуна 1-го або вищого рівня, ви повинні витратити чарунку. Ви відновлюєте усі витрачені чарунки, коли завершуєте короткий або тривалий відпочинок.    
Наприклад, коли ви досягаєте 5-го рівня, ви маєте дві чарунки 3-го рівня. Щоб створити чари 1-го рівня **_Громова хвиля_**, ви повинні витратити одну з цих чарунок, і створені чари діють як чари 3-го рівня.

#### Відомі чари 1-го та вищих рівнів
На 1-му рівні ви знаєте двоє чарів 1-го рівня за власним вибором зі списку чарів чаклуна.    
Колонка "Відомі чари" у таблиці класу Чаклун показує, коли ви вивчите більше чарів 1-го та вищих рівнів за власним вибором. Вибрані вами чари мають відповідати рівню чарунок, як показано в колонці "Рівень чарунок" для вашого рівня. Наприклад, коли ви досягаєте 6-го рівня, ви вивчаєте нові чари Чаклуна, які можуть бути 1-го, 2-го або 3-го рівня.     
Додатково, коли ви отримуєте рівень у цьому класі, ви можете вибрати одні відомі чари Чаклуна й замінити їх іншими чарами зі свого списку; нові чари так само повинні відповідати рівню чарунок, які ви маєте.

#### Чаротворча здібність
Вашою здібністю для створення чарів є Харизма, тож ви застосовуєте свою Харизму щоразу, коли в чарах згадується ваша чаротворча здібність. Крім того, ви застосовуєте свій модифікатор Харизми, коли визначаєте Клас Складності рятівних кидків від своїх чарів, та коли ваші чари вимагають кидка атаки.
> **КС ряткидків від чарів** = 8 + бонус досвіду + ваш модифікатор Харизми
> 
> **Модифікатор атаки чарами** = ваш бонус досвіду + ваш модифікатор Харизми

#### Осередок магії
Ви можете використовувати осередок магії як чаротворчий фокус для своїх чарів.

### Позамежні заклики
- - -
У процесі вивчення окультних знань ви розкрили позамежні заклики - уривки заборонених знань, які наповнюють вас постійними магічними можливостями.    
На 2-му рівні ви отримуєте два позамежні заклики за власним вибором. Детально ваші можливості закликів наведені в кінці опису класу. Коли ви досягаєте певних рівнів класу Чаклун, ви здобуваєте додаткові заклики за власним вибором, як показано у колонці "Відомі заклики" таблиці класу Чаклун.     
Додатково, коли ви отримуєте рівень у цьому класі, ви можете обрати один із відомих вам закликів та замінити його на інший, який ви можете вивчити на цьому рівні.

### Дари договору
- - -
На третьому рівні ваш потойбічний покровитель наділяє вас даром за лояльну службу. На 3-му рівні ви отримуєте одну з наступних особливостей за власним вибором.

#### Договір ланцюга
Ви вивчаєте чари **_пошук фамільяра_** і можете створювати їх як ритуал. Ці чари не враховуються до числа відомих вам чарів.    
Коли ви створюєте ці чари, ви можете вибрати одну зі звичайних форм фамільяра, або одну з наступних форм: біс, псевдодракон, квазит або спрайт.    
На додачу, коли ви використовуєте дію, щоб Атакувати, ви можете відмовитися від однієї зі своїх атак та дозволити зробити це фамільяру за рахунок його власної реакції.

#### Договір клинка
Дією ви можете створити зброю цього договору в своїй вільній руці. Під час створення ви щоразу обираєте форму, якої набере ваша зброя ближнього бою. Ця зброя вважається для вас опанованою, поки ви її тримаєте. Ця зброя вважається магічною, коли йдеться про подолання стійкості та імунітету до немагічних атак та ушкоджень.     
Ваша зброя договору зникає, коли опиняється далі, ніж 5 футів від вас упродовж 1 хвилини чи довше. Вона також зникає, якщо ви використовуєте цю особливість знову, якщо ви відпускаєте зброю (не потребує дії), або якщо ви вмираєте.     
Ви можете перетворити одну магічну зброю на свою зброю договору, виконавши з нею особливий ритуал. Ритуал триває 1 годину, і ви можете виконати його під час короткого відпочинку. Пізніше ви можете відпустити зброю, розмістивши її у міжвимірному просторі, і вона з'являється, коли ви знову створюєте зброю свого договору. Ви не можете зробити це з артефактом чи розумною зброєю. Зброя перестає бути зброєю договору, якщо ви помираєте, якщо ви виконуєте годинний ритуал для іншої зброї, або якщо ви проведете годинний ритуал для розірвання створеного зв'язку. Коли зв'язок розривається, схована у міжвимірному просторі зброя з'являється у вас під ногами.

#### Договір гримуара
Ваш покровитель надає вам том під назвою Книга Тіней. Коли ви здобуваєте цю особливість, оберіть три замовляння зі списку чарів будь-якого класу (вони не мають належати до одного й того ж класу). Поки книжка при вас, ви можете створювати ці замовляння за бажанням. Вони не враховуються до підсумку відомих вам замовлянь. Якщо вони не входять до списку чарів Чаклуна, вони все одно є чарами Чаклуна для вас.    
Якщо ви втратите свою Книгу Тіней, то можете провести церемонію, яка триватиме годину, щоб отримати заміну від свого покровителя. Таку церемонію можна провести під час короткого або тривалого відпочинку, і вона знищує попередню книгу. Книга розпадається на попіл, коли ви помираєте.

### Покращення здібностей
- - -
Коли ви досягаєте 4-го рівня, а також на 8-му, 12-му, 16-тому та 19-му рівнях ви можете збільшити одну зі своїх здібностей на 2 або дві здібності за власним вибором на 1. Як і звичайно, ви не можете збільшити значення здібності вище 20 за допомогою цієї особливості.

### Містичний арканум
- - -
На 11-му рівні ваш покровитель дарує вам магічний секрет, який називається арканум. Оберіть одні чари 6-го рівня зі списку Чаклуна, які стануть вашим арканумом.    
Ви можете створити свої чари аркануму без використання чарунки один раз. Ви повинні завершити тривалий відпочинок, перш ніж зможете зробити це знову.    
На вищих рівнях ви отримуєте на вибір більше чарів, які можна створювати таким чином: одні чари 7-го рівня на 13-му рівні Чаклуна, одні чари 8-го рівня на 15-му рівні Чаклуна та одні чари 9-го рівня на 17-му рівні Чаклуна. Ви відновлюєте всі використання арканумів, коли завершуєте тривалий відпочинок.

### Майстер позамежного
- - -
На 20-му рівні ви можете залучити свій внутрішній запас містичної сили, коли звертаєтеся до покровителя для відновлення витрачених чарунок. Ви можете витратити 1 хвилину, щоб попросити свого покровителя про допомогу та відновити всі чарунки, надані Магією договору. Щойно ви відновите чарунки таким чином, ви повинні завершити тривалий відпочинок, щоб знову скористатися цією особливістю.

## Позамежні заклики
Якщо позамежний заклик має передумову, ви повинні виконати її, щоб скористатися закликом. Ви можете вивчити заклик одразу, щойно виконаєте передумови. Рівень, вказаний як передумова, посилається на ваш рівень у цьому класі.

#### Болісний вибух
**Передумова:** замовляння **_позамежний заряд_**

Коли ви створюєте позамежний заряд, то додаєте свій модифікатор Харизми до ушкоджень, завданих при влучанні.

#### Обладунок тіней
Ви можете створити на собі **_обладунки мага_** за бажанням, не витрачаючи чарунки чи матеріальні складові.

#### Висхідний крок
**Передумова:** 9-й рівень

Ви можете створити чари левітації для себе за бажанням, не витрачаючи чарунки чи матеріальні складові.

#### Мова звірів
Ви можете створити чари **_розмова з тваринами_** за бажанням, не витрачаючи чарунки.

#### Звабливий вплив
Ви опановуєте навички Обману та Переконливості.

#### Зачаклований шепіт
**Передумова:** 7-й рівень

Ви можете створити чари **_примушування_** один раз, використовуючи чарунку Чаклуна. Ви не можете зробити це знову, поки не завершите тривалий відпочинок.

#### Книга давніх таємниць
**Передумова: Договір гримуару** Ви можете записувати магічні ритуали до своєї книги тіней. Оберіть двоє чарів 1-го рівня, які мають позначку ритуалу, зі списку чарів будь-якого класу (вони не мають бути зі списку одного класу). Чари з'являються у книзі та не враховуються до підсумку чарів, які ви знаєте. Зі своєю Книгою тіней у руці, ви можете створювати вибрані чари як ритуали. Ви не можете створити ці чари інакше як ритуалом, хіба що ви вивчили їх у якийсь інший спосіб. Ви також можете створювати ритуалом відомі вам чари Чаклуна, якщо вони мають відповідну позначку.    
Під час пригод ви можете додавати інші ритуальні чари до своєї Книги тіней. Коли ви знайдете такі чари, ви можете додати їх до книги, якщо рівень чарів дорівнює або менший ніж половина вашого рівня Чаклуна (округлений вгору), і якщо ви можете витратити час на запис чарів. Для кожного рівня чарів записування займає 2 години та коштує 50 зм для рідкісного чорнила, яка потрібне для записування.

#### Ланцюги Карцері
**Передумови:** 15-й рівень, Договір ланцюга

Ви можете створити чари **_Стримування монстра_** за бажанням - для небожителів, погані або стихійників - не витрачаючи ні чарунок, ні матеріальних складових. Ви повинні завершити тривалий відпочинок, перш ніж знову зможете застосувати цей заклик на ту саму істоту.

#### Диявольський зір
Ви можете нормально бачити у темряві, як магічній, так і звичайній, на відстані до 120 футів.

#### Моторошне слово
**Передумова:** 7-й рівень

Ви можете один раз створити чари **_збентеження_** з використанням чарунки Чаклуна. Ви не можете зробити це знову, поки не завершите тривалий відпочинок.

#### Позамежний погляд
Ви можете створити чари **_виявлення магії_** за бажанням, не витрачаючи чарунки.

#### Позамежний спис
**Передумова:** замовляння **_позамежний заряд_**

Коли ви створюєте **_позамежний заряд_**, його досяжність становить 300 футів.

#### Очі хранителя рун
Ви можете прочитати будь-які написи.

#### Поганська могутність
Ви можете створити **_фальшиве здоров'я_** для себе за бажанням як чари 1-го рівня, не витрачаючи чарунки чи матеріальні складові.

#### Нагляд двох умів
Дією ви можете торкнутися згодного гуманоїда та сприймати його відчуття до кінця свого наступного ходу. Поки істота знаходиться у тому ж вимірі, що й ви, дією у наступні ходи ви можете підтримувати цей зв'язок, продовжуючи тривалість ефекту до кінця свого наступного ходу. Сприймаючи відчуття іншої істоти, ви отримуєте привілеї від будь-яких особливих чуттів, які має ця істота, і ви осліплені та оглушені відносно власного оточення.

#### Той, хто п'є життя
**Передумови:** 12-й рівень, Договір клинка

Коли ви влучаєте по істоті своєю зброєю договору, істота отримує додаткові некротичні ушкодження, що дорівнюють вашому модифікатору Харизми (мінімум 1).

#### Маска багатьох осіб

Ви можете створити чари **_маскування_** за бажанням, не витрачаючи чарунки.

#### Майстер безлічі подоб
**Передумова:** 15-й рівень

Ви можете створити чари **_зміна вигляду_** за бажанням, не витрачаючи чарунки.

#### Посіпаки хаосу
**Передумова:** 9-й рівень

Ви можете створити чари **_з'ява стихійника_** один раз, використовуючи чарунки Чаклуна. Ви не можете зробити це знову, поки не завершите тривалий відпочинок.

#### Трясовина розуму
**Передумова:** 5-й рівень

Ви можете створити чари **_уповільнення_** один раз, використовуючи чарунки Чаклуна. Ви не можете зробити це знову, поки не завершите тривалий відпочинок.

#### Туманні видіння
Ви можете створити чари **_безмовний образ_** за бажанням, не витрачаючи чарунки.

#### Один серед тіней
**Передумова:** 5-й рівень

Якщо ви перебуваєте в області тьмяного світла або темряви, ви можете дією стати невидимим, допоки не рухаєтеся, або не виконуєте інших дій чи реакцій.

#### Потойбічний стрибок
**Передумова:** 9-й рівень

Ви можете створити чари стрибка для себе за бажанням, не витрачаючи чарунки чи матеріальні складові.

#### Відштовхувальний вибух
**Передумова:** замовляння **_Позамежний заряд_**

Коли ви влучаєте по істоті позамежним зарядом, ви можете штовхнути істоту на відстань до 10 футів від себе по прямій.

#### Скульптор плоті
**Передумова:** 7-й рівень

Ви можете створити чари **_перевтілення_** один раз, використовуючи чарунки Чаклуна. Ви не можете зробити це знову, поки не завершите тривалий відпочинок.

#### Погана прикмета
**Передумова:** 5-й рівень

Ви можете створити чари **_прокляття_** один раз, використовуючи чарунки Чаклуна. Ви не можете зробити це знову, поки не завершите тривалий відпочинок.

#### Крадій п'яти доль
Ви можете створити чари **_зурочення_** один раз, використовуючи чарунки Чаклуна. Ви не можете зробити це знову, поки не завершите тривалий відпочинок.

#### Спраглий клинок
**Передумови:** 5-й рівень, Договір клинка

Ви можете зробити своєю зброєю договору дві атаки, а не одну, коли застосовуєте дію Атакувати у свій хід.

#### Видіння далеких королівств
**Передумова:** 15-й рівень

Ви можете створювати Магічне око за бажанням, не використовуючи чарунки.

#### Голос майстра ланцюгів
**Передумова:** Договір ланцюга

Ви можете спілкуватися телепатично зі своїм фамільяром і сприймати середовище через відчуття свого фамільяра, поки ви перебуваєте на одному вимірі існування. Крім того, коли ви сприймаєте середовище через відчуття фамільяра, ви також можете говорити через нього своїм голосом, навіть якщо ваш фамільяр зазвичай нездатний до мовлення.

#### Могильний шепіт
**Передумова:** 9-й рівень

Ви можете створити чари **_розмова з мертвим_** за бажанням, не витрачаючи чарунки.

#### Відьмацький погляд
**Передумова:** 15-й рівень

Ви можете бачити справжню форму будь-якого перекидня або істоти, прихованої ілюзією або магією перетворення, поки істота перебуває на відстані до 30 футів від вас та в полі зору.

## Потойбічні покровителі
Створіння, які виступають покровителями для чаклунів, - це могутні мешканці інших вимірів існування - не боги, але майже богоподібні за своїми силами. Різні покровителі надають чаклунам доступ до різних сил і закликів, а також очікують значних послуг у відповідь.   
Деякі покровителі збирають чаклунів, роздаючи містичні знання порівняно легковажно або вихваляються своєю здатністю підкоряти смертних своїй волі. Інші покровителі дарують свої сили неохоче і можуть укласти угоду лише з одним чаклуном. Чаклуни, що служать одному покровителю, можуть вважати одне одного союзниками, побратимами або суперниками.

### Погань
- - -
Ви уклали угоду з істотою з нижніх вимірів існування, створінням, чиї цілі злі, навіть якщо ви самі не поділяєте такі цілі. Ці істоти прагнуть зганьбити й зруйнувати усе, й усе безумовно включає вас. Погань, достатньо могутня для укладення договору, включає демонічних володарів, таких як Демогоргон, Оркус, Фраз’Урб-Луу і Бафомет; архидияволів, таких як Асмодей, Діспатер, Мефістофель і Беліал; найбільш могутніх породжень пекла і балорів; ультролотів і інших лордів юголотів.

#### Розширений список чарів
Погань дозволяє вам обрати чари з розширеного списку, коли ви вивчаєте чари Чаклуна. Наступні чари додаються до вашого списку чарів Чаклуна.

| Рівень чарів | Чари                               |
| ------------ | ---------------------------------- |
| 1-й          | _вогняні долоні, наказ_            |
| 2-й          | _сліпота/глухота, палючий промінь_ |
| 3-й          | _вогняна куля, смердюча хмара_     |
| 4-й          | _вогняний щит, стіна вогню_        |
| 5-й          | _вогнепад, прихисток_              |

#### Благословення найтемнішого
Починаючи з 1-го рівня, коли ви знижуєте здоров'я ворожої істоти до 0, то здобуваєте тимчасові пункти здоров'я, що дорівнюють вашому модифікатору Харизми + ваш рівень Чаклуна (мінімум 1).

#### Удача найтемнішого
Починаючи з 6-го рівня, ви можете звернутися до покровителя, щоб змінити долю на свою користь. Коли ви робите перевірку здібності або рятівний кидок, ви можете скористатися цією особливістю та додати 1к10 до свого кидка. Ви можете зробити це після кидка, але до того, як будь-який його ефект набере чинності.     
Щойно ви скористалися цією особливістю, ви не можете знову її використати, доки не завершите короткий або тривалий відпочинок.

#### Поганська стійкість
Починаючи з 10-го рівня, ви можете обрати один тип ушкодження, коли завершуєте короткий або тривалий відпочинок. Ви отримуєте стійкість до обраного типу ушкоджень, поки не оберете інший тип ушкоджень за допомогою цією особливості. Ушкодження від магічної зброї або срібної зброї ігнорують цю стійкість.

#### Кидок крізь пекло
На 14-му рівні, коли ви влучаєте по істоті атакою, ви можете скористатися цією особливістю та негайно транспортувати ціль крізь нижні виміри. Ця істота зникає і проноситься крізь кошмарний ландшафт.     
У кінці вашого наступного ходу ціль повертається у простір, який займала раніше, або в найближчий незайнятий простір. Якщо ціль не є поганню, вона зазнає 10к10 психічних ушкоджень, оскільки переживає моторошний досвід.     
Щойно ви скористалися цією особливістю, чи не можете використати її знову, доки не завершите короткий або тривалий відпочинок.
> #### Ваш предмет договору
> 
> Кожна можливість вашого договору створює особливу істоту або об'єкт, що відображає природу вашого покровителя.    
> **Договір ланцюга.** Ваш фамільяр хитріший за інших фамільярів. Його звичайна форма може бути відображенням вашого покровителя - пов'язані з Архифеєю спрайт чи псевдодракон, або пов'язаний із поганню біс чи квазит.   
> **Договір леза.** Якщо ви служите погані, вашою зброєю може бути сокира з чорного металу, прикрашена декоративним полум’ям.    
> **Договір гримуара.** Ваша Книга тіней може бути важким фоліантом, обшитий шкірою демона із металевими вставками, та вміщатиме чари виклику та скарбницю заборонених знань про зловісні регіони космосу, - поганський дарунок.
