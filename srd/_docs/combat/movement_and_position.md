---
layout: page
description: Правила переміщення та позиціювання
title: Переміщення та позиціювання
---

У бою персонажі та монстри перебувають у постійному русі, часто використовуючи переміщення та позиціювання для отримання переваги.

У свій хід ви можете переміститися на відстань, яку дає ваша швидкість. Ви можете використовувати будь-яку відстань у межах своєї швидкості під час ходу, дотримуючись наступних правил.

Ваше переміщення може включати стрибки, лазіння та плавання. Ці різні способи руху можна поєднувати під час ходьби, або вони можуть складати весь ваш рух. Як би ви не переміщувалися, ви віднімаєте відстань кожної частини свого переміщення від швидкості доти, доки вона не буде використана або доки ви не завершите свій рух.

## Переривання руху
Ви можете переривати свій рух у свій хід, використовуючи свою швидкість до або після дії. Наприклад, якщо ваша швидкість 30 футів, ви можете переміститися на 10 футів, зробити дію, а потім переміститися на 20 футів.

### Переміщення між атаками
Якщо ви застосовуєте дію, яка включає більш як одну атаку зброєю, ви можете перервати переміщення, навіть рухаючись між цими атаками. Наприклад, боєць, який може зробити дві атаки з особливістю Додаткова атака і має швидкість 25 футів, може переміститися на 10 футів, зробити атаку, переміститися на 15 футів та атакувати знову.

### Використання різних швидкостей
Якщо у вас є більш ніж одна швидкість, наприклад, швидкість ходьби і швидкість польоту, ви можете перемикатися між цими швидкостями під час руху. Щоразу змінюючи тип руху, віднімайте пройдену відстань від нової швидкості. Результат визначає, як далеко ви ще можете переміститися. Якщо результат дорівнює 0 або менше, ви не можете використовувати нову швидкість під час поточного ходу.

Наприклад, якщо у вас є швидкість - 30 і швидкість польоту 60, тому що чарівник начарував для вас чари польоту, ви можете пролетіти 20 футів, потім пройти 10 футів, і потім підскочити у повітря для польоту ще на 30 футів.

## Важкопрохідна місцевість
Бої рідко відбуваються у порожніх кімнатах або на рівнинах без особливостей. Печери, всипані валунами, ліси, зарослі шипшиною, підступні сходи – розташування типового бою включає важкопрохідну місцевість.

Кожен фут переміщення на важкопрохідній місцевості коштує на 1 фут більше. Це правило дійсне, навіть якщо кілька речей у просторі вважаються важкопрохідною місцевістю.

Низькі меблі, щебінь, підлісок, круті сходи, сніг і неглибокі болота є прикладами важкопрохідної місцевості. Простір іншої істоти, ворожої чи ні, також вважається важкопрохідною місцевістю.

## Збивання з ніг
Учасники бою часто опиняються на землі, або тому, що їх збивають з ніг, або тому, що самі прихиляються донизу. У грі вони є Збитими з ніг, - цей стан описаний у додатку А. Ви можете впасти ниць без використання своєї швидкості. Вставання вимагає більше зусиль; це коштує переміщення, що дорівнює половині вашої швидкості. Наприклад, якщо ваша швидкість 30 футів, ви повинні витратити 15 футів переміщення, щоб встати. Ви не можете встати, якщо у вас не залишилося достатньо переміщення або якщо ваша швидкість 0.

Щоб переміститись, залишаючись ниць, ви мусите **повзти** або використовувати магію на зразок телепортації. Кожен фут руху під час повзання коштує 1 додатковий фут. Таким чином, проповзти 1 фут по важкопрохідній місцевості коштує 3 фути переміщення.
> ### Взаємодія з об'єктами
> 
> навколо Ось декілька прикладів речей, які можна зробити під час переміщення та дії:
> * витягти або вкласти в піхви меч
> * відчинити або зачинити двері
> * дістати зілля з рюкзака
> * підняти впущену сокиру
> * взяти дрібничку зі столу
> * зняти кільце з пальця
> * засунути їжу в рот
> * встромити прапор у землю
> * виловити кілька монет із кошеля на поясі
> * випити весь ель у пляшці
> * смикнути важіль або перемикач
> * витягти факел із шанця
> * взяти книгу з полиці у межах вашої досяжності
> * погасити мале полум'я
> * вдягнути маску
> * підняти капюшон плаща вгору та накинути на голову
> * прикласти вухо до дверей
> * штовхнути маленький камінь
> * повернути ключ у замку
> * стукнути по підлозі 10-футовою жердиною
> * передати предмет іншому персонажу

## Переміщення навколо інших істот
Ви можете переміщуватися через простір неворожої істоти. І навпаки, ви можете пройти крізь простір ворожої істоти, тільки якщо істота є принаймні два розміри більша або менша за вас. Пам'ятайте, що для вас простір іншої істоти - важкопрохідна місцевість.

Незалежно від того, чи є істота другом чи ворогом, ви не можете добровільно завершити переміщення у її просторі.

Якщо ви залишаєте зону досяжності ворожої істоти під час переміщення, то провокуєте атаку при нагоді, описану далі в цьому розділі.

## Політ
Летючі істоти користуються багатьма перевагами мобільності, але вони також повинні мати справу з ризиком падіння. Якщо летюча істота збита з ніг, її швидкість зменшена до 0 або вона іншим чином позбавлена можливості переміщуватися, така істота падає, за винятком випадків, коли вона має здатність зависати в повітрі або утримується в повітрі магічним чином, наприклад, чарами **_польоту._**

## Розмір істоти
Кожна істота займає різний об'єм простору. Таблиця категорій розміру показує, скільки простору контролює істота певного розміру в бою. Об’єкти іноді використовують ті самі категорії розміру.

**Категорії розміру**

| Розмір      | Простір                   |
| ----------- | ------------------------- |
| Крихітний   | 2 1/2 на 2 1/2 фут.       |
| Маленький   | 5 на 5 фут.               |
| Середній    | 5 на 5 фут.               |
| Великий     | 10 на 10 фут.             |
| Величезний  | 15 на 15 фут.             |
| Гігантський | 20 на 20 футів або більше |


### Простір
Простір істоти — це площа у футах, яку вона ефективно контролює під час бою, а не вираження її фізичних розмірів. Наприклад, типова середня істота не має ширини 5 футів, але вона контролює простір такої ширини. Якщо середній хобгоблін стоїть у дверях шириною 5 футів, інші істоти не зможуть пройти туди, якщо хобгоблін їм не дозволить.

Простір істоти також відображає область, яка потрібна для ефективної боротьби. З цієї причини існує обмеження на кількість істот, які можуть оточувати іншу істоту у бою. Якщо припустити, що нападники середнього розміру, вісім істот можуть заповнити 5-футовий радіус навколо цілі.

Оскільки більші істоти займають більше місця, оточити істоту може менша їх кількість. Якщо п’ять Великих істот юрмляться навколо Середньої або меншої, вони залишають надзвичайно мало місця іншим. І навпаки, аж двадцять середніх істот можуть оточувати одну Гігантську.

### Стиснення в меншому просторі
Істота може протиснутися крізь простір, достатній для істоти, яка на один розмір менша за неї. Таким чином, велика істота може протиснутися через прохід, що має лише 5 футів у ширину. Під час протискання через цей простір істота повинна витрачати 1 додатковий фут за кожен фут переміщення, і вона має перешкоду на кидки атаки та рятівні кидки Спритності. Кидки атаки проти істоти мають перевагу, поки вона перебуває в меншому просторі.
