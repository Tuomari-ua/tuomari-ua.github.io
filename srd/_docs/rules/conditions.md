---
layout: page
description: Опис різних умов, що впливають на персонажів та істот
title: Стани
---

Стани різними способами змінюють можливості істот і можуть бути наслідками чарів, класових особливостей, атаки монстрів чи іншого ефекту. Більшість станів, таких як осліплений, є шкідливими, але деякі, наприклад, невидимий, можуть бути корисними.

Стани тривають, поки їх не припинять (для прикладу, стан "збитий з ніг" переривається вставанням) або упродовж часу, вказаного в ефекті, який викликав стан.

Якщо декілька ефектів викликають однаковий стан у істоти, наслідки кожного ефекту мають власну тривалість, але ефекти цього стану не погіршуються. Істота або має цей стан, або ні.

Наступні визначення описують, що відбувається з істотою у тому чи іншому стані.

### Осліплений
* Осліплена істота не може бачити й автоматично провалює всі перевірки здібностей, які потребують зору.
* Атаки проти цієї істоти мають перевагу, а сама істота робить кидки атаки з перешкодою.

### Зачарований
* Зачарована істота не може атакувати того, хто її зачарував, не може спрямувати проти нього шкідливі здібності чи магічні ефекти.
* Той, хто зачарував істоту, має перевагу на перевірки здібностей, щоб взаємодіяти з цією істотою.

### Оглухлий
* Оглухла істота не може чути й автоматично провалює перевірки здібностей, що потребують слуху.

### Виснаження
Деякі особливі здібності або природні загрози, наприклад, голод чи тривале перебування в холодному або спекотному середовищі, можуть призвести до особливого стану, який називають виснаженням. Виснаження вимірюється шістьма ступенями. Ефект може надати істоті один або більше рівнів виснаження, як це зазначено в описі ефекту.

| Рівень | Ефект                                           |
| ------ | ----------------------------------------------- |
| 1      | Перешкода на перевірки здібностей               |
| 2      | Половинна швидкість                             |
| 3      | Перешкода на кидки атак та рятівні кидки        |
| 4      | Максимум пунктів здоров'я зменшений на половину |
| 5      | Швидкість зменшена до 0                         |
| 6      | Смерть                                          |


Якщо істота з виснаженням страждає від іншого ефекту, який спричиняє виснаження, поточний рівень виснаження для цієї істоти збільшується на кількість ступенів, вказану в описі ефекту.

Істота страждає від поточного рівня виснаження та всіх ефектів попередніх рівнів. Наприклад, істота з 2 рівнями виснаження має половину швидкості та перешкоду на перевірки здібностей.

Ефект, що знімає виснаження, знижує його рівень, як зазначено в описі ефекту, та знімає усі ефекти, коли рівень виснаження сягає менш як 1.

Завершення тривалого відпочинку знижує рівень виснаження істоти на 1, за умови, що істота також споживала їжу та напої.

### Наляканий
* Налякана істота має перешкоду на перевірки здібностей та кидки атаки, поки джерело її страху перебуває у межах лінії огляду.
* Істота не здатна добровільно наблизитися до джерела свого страху.

### Схоплений
* Швидкість схопленої істоти дорівнює 0, істота не може отримати привілеїв від будь-яких бонусів до своєї швидкості.
* Стан закінчується, якщо нападник стає недієздатним (див. стан).
* Цей стан також закінчується, коли певний ефект виводить схоплену істоту із зони досяжності того, хто її схопив, або із зони ефекту схоплення, наприклад, якщо істоту відкидає геть чарами **_громова хвиля_**.

### Недієздатний
* Недієздатна істота не може виконувати дії або реакції.

### Невидимий
* Невидиму істоту неможливо побачити без допомоги магії або спеціального чуття. При визначенні непомітності істота вважається повністю прихованою. Розташування істоти можна виявити за будь-яким шумом, який вона видає, або за будь-якими слідами, які вона лишає.
* Кидки атаки проти істоти виконуються з перешкодою, а істота виконує кидки атаки з перевагою.

### Паралізований
* Паралізована істота є недієздатною (див. стан) і не може рухатися чи говорити.
* Істота автоматично провалює рятівні кидки Сили та Спритності. Кидки атаки проти істоти виконуються з перевагою.
* Будь-яка атака, яка влучає по істоті, є критичним влучанням за умови, що нападник перебуває у межах 5 футів від цілі.

### Скам’янілий
* Скам'яніла істота разом із предметами, які є на ній чи у неї, перетворюється на твердий неживий матеріал (зазвичай камінь). Її вага збільшується у 10 разів, і вона перестає старіти.
* Ця істота є недієздатною (див. стан), не може рухатися або говорити, і не усвідомлює своє оточення.
* Кидки атаки проти істоти мають перевагу.
* Істота автоматично провалює рятівні кидки Сили та Спритності.
* Істота отримує стійкість до усіх ушкоджень.
* Істота отримує імунітет до отрут та хвороб, хоча отрута чи хвороба в її тілі залишаються пасивними, але не нейтралізованими.


### Отруєний
* Отруєна істота має перешкоду на кидки атаки та перевірки здібностей.

### Збитий з ніг
* Єдиний доступний рух для збитої з ніг істоти - це плазування, якщо вона не встає і не завершує цим свій стан.
* Істота має перешкоду на кидки атаки.
* Кидок атаки проти істоти має перевагу за умови, що нападник перебуває у межах 5 футів від істоти. В інших випадках кидок атаки має перешкоду.

### Скутий
* Швидкість схопленої істоти дорівнює 0, істота не отримує привілеїв від будь-яких бонусів до своєї швидкості.
* Кидки атаки проти істоти мають перевагу, а істота виконує кидки атаки з перешкодою.
* Істота має перешкоду на рятівні кидки Спритності.

### Приголомшений
* Приголомшена істота недієздатна (див. стан), не може рухатися і говорить тільки нерозбірливо.
* Істота автоматично провалює рятівні кидки Сили та Спритності.
* Кидки атаки проти істоти мають перевагу.

### Непритомний
* Непритомна істота є недієздатною (див. стан), не може рухатися або говорити і не усвідомлює своє оточення
* Ця істота впускає все, що тримає, і падає, збита з ніг.
* Істота автоматично провалює рятівні кидки Сили та Спритності.
* Кидки атаки проти істоти мають перевагу.
* Будь-яка атака, яка влучає по істоті, є критичним влучанням за умови, що нападник перебуває у межах 5 футів від цілі.
