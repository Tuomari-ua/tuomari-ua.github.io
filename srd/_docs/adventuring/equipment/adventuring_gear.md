---
layout: page
description: Списки спорядження
title: Спорядження для пригод
---

У цьому розділі описано елементи, які мають особливі правила або потребують додаткових пояснень.

**Кислота.** Дією ви можете виплеснути вміст цього флакона на істоту в межах 5 футів від себе або кинути флакон на 20 футів, розбивши його при влучанні. У будь-якому випадку зробіть далекобійну атаку проти істоти чи предмета, вважаючи кислоту імпровізованою зброєю. У випадку влучання ціль отримує 2к6 пошкоджень кислотою.

**Алхімічний вогонь.** Ця липка, клейка рідина запалюється під впливом повітря. Дією ви можете кинути цю флягу на 20 футів, вона розбивається від удару. Зробіть далекобійну атаку проти істоти чи предмета, вважаючи алхімічний вогонь імпровізованою зброєю. У разі влучання ціль отримує 1к4 пошкоджень вогнем на початку кожного свого ходу. Істота може припинити ці пошкодження, використавши дію на перевірку Спритності з КС 10, щоб загасити полум’я.

**Антитоксин.** Істота, яка випила цей флакон з рідиною, отримує перевагу на рятівні кидки проти отрути на 1 годину. Це не дає жодних привілеїв невмерлим та конструктам.

**Арканний фокус.** Арканним фокусом є це спеціальний предмет - сфера, кристал, жезл, спеціально виготовлений посох, дерев'яна паличка або подібна річ - розроблена спеціально для спрямування енергії арканних чарів. Маг, чаклун або чарівник можуть використовувати такий предмет як осередок магії.

**Металеві кульки.** Дією ви можете розсипати ці крихітні металеві кульки з торбинки, щоб вкрити квадратну площу зі стороною 10 футів. Істота, яка рухається по вкритій кульками зоні, повинна зробити успішний рятівний кидок Спритності з КС 10 або буде збита з ніг. Істота, що переміщується через цю зону з половинною швидкістю, не потребує рятівного кидка.

**Блок і лебідка.** Набір шківів із протягнутим крізь них тросом і гаком для кріплення до об’єктів, блоку та лебідки дозволяє підіймати вагу, що в чотири рази перевищує вагу, яку ви можете підняти зазвичай.

**Книга.** Книга може містити поезію, історичні розповіді, відомості, що стосуються певної галузі знань, діаграми та примітки щодо гномських пристосувань або майже будь-що інше, що можна представити за допомогою тексту чи зображень. Книга чарів - це чарівна книга, описана далі в цьому розділі.

**Триболи.** Дією ви можете розкидати торбинку із триболами, щоб покрити квадратну площу зі стороною 5 футів. Будь-яка істота, яка входить у зону, повинна виконати успішний рятівний кидок Спритності з КС 15 або припинити рух у цьому ході та отримати 1 колоте пошкодження. Отримання цього пошкодження знижує звичайну швидкість істоти на 10 футів, допоки істота не відновить принаймні 1 пункт здоров'я. Істота, яка переміщується по цій території з половиною швидкості, не потребує рятівного кидка.

**Свічка.** Протягом 1 години свічка випромінює яскраве світло в радіусі 5 футів і тьмяне світло на додаткові 5 футів.

**Тул, арбалетні болти.** Цей дерев’яний ящик вміщує до двадцяти арбалетних болтів.

**Тубус, для мапи або сувою.** Цей циліндричний шкіряний футляр вміщує до десяти згорнутих аркушів паперу або п’яти згорнутих аркушів пергаменту.

**Ланцюг.** Ланцюг має 10 пунктів здоров'я. Його можна розірвати за допомогою успішної перевірки Сили з КС 20.

**Комплект для лазіння.** У набір скелелаза входять спеціальні гаки, наконечники для черевиків, рукавички та ремінь. Ви можете використовувати набір скелелаза дією, щоб закріпитися; коли ви це робите, ви не можете впасти більше ніж на 25 футів від точки, де ви закріпилися, і ви не можете піднятися більше ніж на 25 футів від цієї точки, не від’єднавши кріплення.

**Торбинка для компонентів.** Торбинка для компонентів — це невелика водонепроникна шкіряна торбинка, яку носять на поясі та яка має відділення для всіх матеріальних компонентів та інших спеціальних предметів, необхідних для чарування, за винятком тих компонентів, які мають конкретну вартість (як зазначено в описі чарів).

**Лом.** Використання лома дає перевагу на перевірки Сили, де лом можна застосувати як важіль.

**Друїдичний фокус.** Друїдичним фокусом може бути гілочка омели або падуба, жезл або скіпетр із тиса чи іншого спеціального дерева, посох, витягнутий із живого дерева, або тотемний об’єкт, що містить пір’я, хутро, кістки та зуби священних тварин. Друїд може використовувати такий об'єкт як осередок магії.

**Рибальські снасті.** До цього набору входить дерев'яне вудилище, шовкова волосінь, поплавки з коркового дерева, сталеві гачки, свинцеві грузила, оксамитові приманки та вузька сітка.

**Набір цілителя.** Цей набір складений у шкіряну сумку, яка містить бинти, мазі та шини. Набір має десять застосувань. Дією ви можете витратити одне використання набору, щоб стабілізувати істоту, яка має 0 пунктів здоров'я, без необхідності робити перевірку Мудрості (Медицина).

**Святий символ.** Святий символ - це зображення бога або пантеону. Це може бути амулет із зображенням символу божества, той самий символ, ретельно вигравіюваний або інкрустований як емблема на щиті, або крихітна скринька з фрагментом священної реліквії. Клірик або паладин може використовувати священний символ як осередок магії. Щоб використовувати символ таким чином, чаротворець повинен тримати його в руці, носити на видноті або прикріпити на щиті.

**Свята вода.** Дією ви можете виплеснути вміст цієї фляги на істоту в межах 5 футів від себе або кинути її на 20 футів, розбивши її при ударі. У будь-якому випадку зробіть далекобійну атаку проти істоти, вважаючи святу воду імпровізованою зброєю. Якщо ціллю є демон або невмерлий, він отримує 2к6 пошкоджень випромінюванням.   
Клірик або паладин може створити святу воду, виконавши спеціальний ритуал. Ритуал триває 1 годину, споживає порошкоподібне срібло вартістю 25 зм і вимагає від чаротворця витратити 1 слот чарів 1 рівня.

**Мисливський капкан.** Коли ви використовуєте дію, щоб встановити його, ця пастка утворює зубчасте сталеве кільце, яке замикається, коли істота наступає на натискну пластину в центрі. Пастка прикріплюється важким ланцюгом до нерухомого об'єкта, такого як дерево, чи кілка, вбитого в землю. Істота, яка наступила на пластину, повинна виконати рятівний кидок Спритності з КС 13, або отримає 1к4 колотих пошкоджень і зупиниться. Після цього, поки істота не вирветься з пастки, її переміщення буде обмежено довжиною ланцюга (як правило, 3 фути). Істота може використати дію для перевірки Сили з КС 13, звільняючи себе чи іншу істоту в межах досяжності в разі успіху. Кожна невдала перевірка завдає істоті в пастці 1 колоте пошкодження.

**Лампа.** Лампа випромінює яскраве світло в радіусі 15 футів і тьмяне світло ще на 30 футів. Після запалювання вона світить 6 годин за фляжку (1 пінта) олії.

**Ліхтар, направлений.** Направлений ліхтар дає яскраве світло у конусі 60 футів та тьмяне світло на додаткові 60 футів. Після запалювання він світить 6 годин за фляжку (1 пінта) олії.

**Ліхтар, з козирком.** Ліхтар із козирком випромінює яскраве світло в межах 30 футів і тьмяне світло на додаткові 30 футів. Після запалювання він світить 6 годин за фляжку (1 пінта) олії. Дією можна опустити козирок, зменшуючи світло до тьмяного в радіусі 5 футів.

**Замок.** Разом із замком надається ключ. Без ключа істота, що опанувала злодійські інструменти, може відімкнути цей замок шляхом успішної перевірки Спритності з КС 15. Ваш Майстер може вирішити, що кращі замки доступні за вищу ціну.

**Збільшувальне скло.** Ця лінза дозволяє ближче розглядати дрібні предмети. Воно також корисне як замінник кременю та сталі при розпалюванні вогню. Для розпалювання вогню за допомогою збільшувального скла потрібне яскраве світло, подібне до сонячного, щоб спіймати фокус, трут для запалювання та близько 5 хвилин, щоб вогонь розгорівся. Збільшувальне скло дає перевагу під час будь-якої перевірки здібностей, спрямованої на оцінку чи перевірку предмета, який є маленьким або дуже деталізованим.

**Кайданки.** Ці металеві стримувачі можуть зв'язати Маленьку або Середню істоту. Втеча з кайданів потребує успішної перевірки Спритності з КС 20. Щоб зламати їх, потрібна успішна перевірка Сили з КС 20. Кожен набір кайданок має один ключ. Без ключа істота, що опанувала злодійські інструменти, може відімкнути замок на кайданках через успішну перевірку Спритності з КС 15. Кайданки мають 15 пунктів здоров'я.

**Столовий набір.** Ця жерстяна коробка містить чашку та просте столове приладдя. Коробка складається так, що одну її сторону можна використовувати як каструлю, а іншу – як тарілку або неглибоку миску.

**Олія.** Олія зазвичай поставляється у глиняній фляжці місткістю 1 пінта. Дією ви можете виплеснути олію з цієї фляги на істоту в межах 5 футів від себе або кинути на 20 футів, розбивши її при ударі. Зробіть далекобійну атаку проти істоти чи предмета, вважаючи олію імпровізованою зброєю. При влучанні ціль вкрита олією. Якщо ціль отримує будь-які пошкодження вогнем, перш ніж олія висохне (через 1 хвилину) ціль отримує додаткові 5 пошкоджень вогнем від запаленої олії. Ви також можете вилити фляжку олії на землю, щоб вкрити площу 5 квадратних футів, за умови, що поверхня рівна. Якщо її підпалити, олія горить 2 раунди та завдає 5 пошкоджень вогнем будь-якій істоті, яка входить в цю зону або завершує в ній свій хід. Істота може отримати ці пошкодження тільки один раз за раунд.

**Отрута, проста.** Ви можете використовувати отруту в цьому флаконі, щоб змазати одну зброю, яка завдає рубані або колоті пошкодження, або три боєприпаси. Застосування отрути потребує дії. Істота, вражена отруєною зброєю або боєприпасами, повинна зробити рятівний кидок Статури з КС 10 або отримати 1к4 пошкоджень отрутою. Після нанесення отрута зберігає силу впродовж 1 хвилини, поки не висохне.

**Зілля зцілення.** Персонаж, який п'є магічну червону рідину з цього флакона, відновлює 2к4+2 пункти здоров'я. Пиття або випоювання зілля потребує дії.

**Торбинка.** Тканинна або шкіряна торбинка може містити до 20 куль для пращі або 50 голок для духової рушниці, або інші предмети. Торбинка із відсіками для зберігання компонентів чарів називається "торбинкою для компонентів" (описано раніше в цьому розділі).

**Сагайдак.** Сагайдак вміщує до 20 стріл.

**Таран, переносний.** Ви можете використовувати переносний таран, щоб зламати двері. Роблячи це, ви отримуєте бонус +4 на перевірку сили. Ще один персонаж може допомогти вам у використанні тарана, надаючи перевагу на цю перевірку.

**Пайки.** Пайки містять сушені харчі, придатні для тривалих подорожей, включно з в'яленим м'ясом, сухофруктами, галетами та горіхами.

**Мотузка** Мотузка, зроблена з коноплі або шовку, має 2 пункти здоров'я та може бути розірвана перевіркою Сили з КС 17.

**Терези, купецькі.** Терези включають невеликі ваги, чаші та відповідний асортимент гир вагою до 2 фунтів. За допомогою терезів ви можете виміряти точну вагу невеликих предметів, таких як необроблені дорогоцінні метали або торгові товари, щоб визначити їхню вартість.

**Книга чарів.** Важлива для магів книга чарів - це фоліант у шкіряній палітурці зі 100 чистими пергаментними сторінками, придатними для запису чарів.

**Підзорна труба.** Об’єкти, які розглядаються в підзорну трубу, виглядають удвічі більшими.

**Намет.** Просте та переносне брезентове укриття, намет для двох.

**Запальниця.** Цей маленький контейнер містить кремінь, вогнепальну сталь і трут (зазвичай суху тканину, змочену олією), що використовується для розпалювання вогню. Використання його, щоб запалити смолоскип — або будь-що інше з рясним, відкритим паливом - потребує дії. Розпалювання будь-якого іншого вогню займає 1 хвилину.

**Смолоскип.** Смолоскип горить 1 годину, забезпечуючи яскраве світло в межах 20 футів і слабке світло ще на 20 футів. Якщо ви здійснюєте запаленим смолоскипом атаку ближнього бою та влучаєте, він завдає 1 пошкодження вогнем.

## Таблиці спорядження пригодників
### Боєприпаси

| Предмет                       | Вартість | Вага   |
| ----------------------------- | -------- | ------ |
| Стріли (20)                   | 1 зм     | 1 фунт |
| Голки для духової трубки (50) | 1 зм     | 1 фунт |
| Болти для арбалета (20)       | 1 зм     | 1,5 ф  |
| Снаряди для пращі (20)        | 4 мм     | 1,5 ф  |

### Арканний фокус

| Предмет | Вартість | Вага    |
| ------- | -------- | ------- |
| Кристал | 10 зм    | 1 фунт  |
| Сфера   | 20 зм    | 3 фунти |
| Жезл    | 10 зм    | 2 фунти |
| Посох   | 5 зм     | 4 фунти |
| Паличка | 10 зм    | 1 фунт  |

### Друїдичний фокус

| Предмет          | Вартість | Вага    |
| ---------------- | -------- | ------- |
| Гілочка омели    | 1 зм     | -       |
| Тотем            | 1 зм     | -       |
| Дерев'яний посох | 5 зм     | 4 фунти |
| Тисова паличка   | 10 зм    | 1 фунт  |

### Святий символ

| Предмет  | Вартість | Вага    |
| -------- | -------- | ------- |
| Амулет   | 5 зм     | 1 фунт  |
| Емблема  | 5 зм     | -       |
| Реліквія | 5 зм     | 2 фунти |

### Спорядження

| Предмет                            | Вартість | Вага              |
| ---------------------------------- | -------- | ----------------- |
| Абордажний гак                     | 2 зм     | 4 фунти           |
| Алхімічний вогонь (фляга)          | 50 зм    | 1 фунт            |
| Антитоксин (флакон)                | 50 зм    | -                 |
| Блок і лебідка                     | 1 зм     | 5 фунтів          |
| Бочка                              | 2 зм     | 70 фунтів         |
| Бурдюк                             | 2 см     | 5 фунтів (повний) |
| Відро                              | 5 мм     | 2 фунти           |
| Віск                               | 5 см     | -                 |
| Глечик або графин                  | 2 мм     | 4 фунти           |
| Горщик, залізний                   | 2 зм     | 10 фунтів         |
| Дзвіночок                          | 1 зм     | -                 |
| Дзеркало, сталеве                  | 5 зм     | 1,5 ф             |
| Драбина (10 футів)                 | 1 см     | 25 фунтів         |
| Жердина (10 футів)                 | 5 мм     | 7 фунтів          |
| Замок                              | 10 зм    | 1 фунт            |
| Запальниця                         | 5 см     | 1 фунт            |
| Збільшувальне скло                 | 100 зм   | -                 |
| Зілля зцілення                     | 50 зм    | 1/2 фунта         |
| Кайданки                           | 2 зм     | 6 фунтів          |
| Кислота (флакон)                   | 25 зм    | 1 фунт            |
| Кирка, гірницька                   | 2 зм     | 10 фунтів         |
| Кільце-печатка                     | 5 зм     | -                 |
| Книга                              | 25 зм    | 5 фунтів          |
| Книга чарів                        | 50 зм    | 3 фунти           |
| Ковдра                             | 5 см     | 3 фунти           |
| Комплект для лазіння               | 25 зм    | 12 фунтів         |
| Кошик                              | 4 см     | 2 фунти           |
| Крейда (1 шматочок)                | 1 мм     | -                 |
| Кухоль або кружка                  | 2 мм     | 1 фунт            |
| Лампа                              | 5 см     | 1 фунт            |
| Ланцюг (10 футів)                  | 5 зм     | 10 фунтів         |
| Ліхтар, направлений                | 10 зм    | 2 фунти           |
| Ліхтар, з козирком                 | 5 зм     | 2 фунти           |
| Ломик                              | 2 зм     | 5 фунтів          |
| Лопата                             | 2 зм     | 5 фунтів          |
| Металеві кульки (1000 шт. в сумці) | 1 зм     | 2 фунти           |
| Мило                               | 2 мм     | -                 |
| Мисливський капкан                 | 5 зм     | 25 фунтів         |
| Мішок                              | 1 мм     | 1/2 фунта         |
| Молоток                            | 1 зм     | 3 фунти           |
| Молот, ковальський                 | 2 зм     | 10 фунтів         |
| Мотузка, прядив'яна (50 футів)     | 1 зм     | 10 фунтів         |
| Мотузка, шовкова (50 футів)        | 10 зм    | 5 фунтів          |
| Набір цілителя                     | 5 зм     | 3 фунти           |
| Намет, двомісний                   | 2 зм     | 20 фунтів         |
| Одяг, звичайний                    | 5 см     | 3 фунти           |
| Одяг, костюм                       | 5 зм     | 4 фунти           |
| Одяг, відмінний                    | 15 зм    | 6 фунтів          |
| Одяг, дорожній                     | 2 зм     | 4 фунти           |
| Олія (фляга)                       | 1 см     | 1 фунт            |
| Отрута, проста (флакон)            | 100 зм   | -                 |
| Пайки (1 день)                     | 5 см     | 2 фунти           |
| Папір (один аркуш)                 | 2 см     | -                 |
| Парфуми (флакон)                   | 5 зм     | -                 |
| Пергамент (один аркуш)             | 1 см     | -                 |
| Писарське перо                     | 2 мм     | -                 |
| Підзорна труба                     | 1,000 зм | 1 фунт            |
| Пісочний годинник                  | 25 зм    | 1 фунт            |
| Пляшка, скляна                     | 2 зм     | 2 фунти           |
| Рахівниця                          | 2 зм     | 2 фунти           |
| Рибальські снасті                  | 1 зм     | 4 фунти           |
| Рюкзак                             | 2 зм     | 5 фунтів          |
| Сагайдак                           | 1 зм     | 1 фунт            |
| Свічка                             | 1 мм     | -                 |
| Свята вода (фляга)                 | 25 зм    | 1 фунт            |
| Сигнальний свисток                 | 5 мм     | -                 |
| Скриня                             | 5 зм     | 25 фунтів         |
| Смолоскип                          | 1 мм     | 1 фунт            |
| Спальник                           | 1 зм     | 7 фунтів          |
| Столовий набір                     | 2 см     | 1 фунт            |
| Таран, переносний                  | 4 зм     | 35 фунт.          |
| Терези, купецькі                   | 5 зм     | 3 фунти           |
| Торбинка                           | 5 см     | 1 фунт            |
| Торбинка з компонентами            | 25 зм    | 2 фунти           |
| Точильний камінь                   | 1 мм     | 1 фунт            |
| Триболи (20 штук в сумці)          | 1 зм     | 2 фунти           |
| Тул, для арбалетних болтів         | 1 зм     | 1 фунт            |
| Тубус для мап і сувоїв             | 1 зм     | 1 фунт            |
| Флакон                             | 1 зм     | -                 |
| Чорнило (пляшечка 30 грамів)       | 10 зм    | -                 |
| Шати                               | 1 зм     | 4 фунти           |
| Шипи, залізні (10)                 | 1 зм     | 5 фунтів          |
| Шлямбур                            | 5 мм     | 1/4 фунта         |

## Місткість контейнерів

| Контейнер         | Місткість                                          |
| ----------------- | -------------------------------------------------- |
| Бочка             | 40 галонів рідини, 4 кубічні фути твердої речовини |
| Бурдюк            | 4 пінти рідини                                     |
| Відро             | 3 галони рідини, 1/2 куб.фута твердої речовини     |
| Глечик або графин | 1 галон рідини                                     |
| Горщик, залізний  | 1 галон рідини                                     |
| Кошик             | 2 кубічні фути / 40 фунтів спорядження             |
| Кухоль або кружка | 1 пінта рідини                                     |
| Мішок             | 1 кубічний фут/30 фунтів шестерні                  |
| Пляшка            | 1 1/2 пінти рідини                                 |
| Рюкзак*           | 1 кубічний фут/30 фунтів спорядження               |
| Скриня            | 12 кубічних футів/300 фунтів спорядження           |
| Торбинка          | 1/5 куб.фута, 6 фунтів спорядження                 |
| Флакон            | 4 унції рідини                                     |


\* Ви також можете прив’язати до зовнішньої сторони рюкзака такі предмети, як спальник або моток мотузки.
