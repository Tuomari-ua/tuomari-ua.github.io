name: Виготовлення level: 4 school: Перетворення classes: маг

# Виготовлення
_Перетворення, 4 рівень_

**Час створення:** 10 хвилин    
**Відстань:** 120 футів    
**Складові:** В, С    
**Тривалість:** Миттєво

Ви перетворюєте сиру матерію на предмети з того ж матеріалу. Наприклад, ви можете виготовити дерев'яний міст із дерев'яної колоди, мотузку із клаптя прядива, одяг із льону чи вовни.    
Виберіть сировину, яку бачите в межах відстані. Ви можете виготовити предмет розміром "великий" або менший (що вміщується у 10-футовий куб, або вісім пов'язаних 5-футових кубів), за умови, що маєте достатньо сировини. Однак якщо ви працюєте із металом, каменем чи іншою мінеральною речовиною, виготовлений предмет може бути не більш ніж "середнім" (вміщується в один 5-футовий куб). Якість предмета, виготовленого чарами, збігається із якістю сировини.     
Ці чари не можуть створювати чи перетворювати істот чи магічні предмети. Ви також не можете використовувати їх для створення предметів, які зазвичай потребують високого рівня майстерності, таких як ювелірні прикраси, зброя, скло, обладунки, хіба що ви опанували відповідні ремісничі інструменти й використовуєте їх для створення таких предметів. 