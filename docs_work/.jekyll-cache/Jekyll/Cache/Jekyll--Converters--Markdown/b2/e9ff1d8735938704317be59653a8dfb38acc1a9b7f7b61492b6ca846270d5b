I"b<p>У ситуаціях, коли важливо відстежувати плин часу, Майстер визначає, скільки часу потрібно на виконання задачі. Майстер може використовувати різні часові шкали, залежно від контексту ситуації. У середовищі підземелля рух пригодників вимірюється <strong>хвилинами</strong>. Їм потрібно близько хвилини, щоб проповзти довгим коридором, ще хвилина, щоб перевірити, чи немає пасток на дверях у кінці коридору, і добрих десять хвилин, щоб обшукати кімнату за ними у пошуках чогось цікавого чи цінного.</p>

<p>У місті або незайманій природі більш доречне вимірювання часу <strong>годинами</strong>. Пригодники, що прагнуть дістатися до самотньої вежі в самому серці лісу, поспішають здолати ці п’ятнадцять миль менше ніж за чотири години.</p>

<p>Для довгих подорожей найкраще працює масштаб <strong>днів</strong>. Йдучи дорогою від Воріт Балдура до Вотердіпа, шукачі пригод проводять чотири дні без подій, перш ніж гоблінська засідка перерве їхню подорож.</p>

<p>У бою та інших швидкоплинних ситуаціях гра покладається на <strong>раунди</strong> - 6-секундні проміжки часу.</p>
:ET