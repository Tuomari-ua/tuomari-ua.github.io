I"&<p>Спритність визначає моторність, реакцію і рівновагу.</p>

<h2 id="перевірки-спритності">Перевірки Спритності</h2>
<p>Перевірка Спритності може моделювати будь-яку спробу рухатися спритно, швидко або тихо, чи уникнути падіння на непевній поверхні. Акробатика, Спритність рук та Непомітність є навичками, що відображають певні типи перевірок Спритності.</p>

<p><strong>Акробатика.</strong> Ваша перевірка Спритності (Акробатика) описує ваші спроби встояти на ногах у непевних ситуаціях, наприклад, коли ви намагаєтеся бігти по льоду, балансувати на натягнутому канаті або утримувати положення на хиткій палубі корабля. Майстер також може попросити перевірку Спритності (Акробатику), щоб побачити, як добре ви виконуєте акробатичні трюки, включаючи стрибки, перевороти, сальто й перекидання.</p>

<p><strong>Спритність рук.</strong> Якщо ви намагаєтеся жонглювати чи виконати спритний трюк, наприклад, підкинути щось або заховати предмет на своєму тілі, виконайте перевірку Спритності (Спритність рук). Майстер також може попросити перевірку Спритності (Спритність рук), щоб визначити, чи можете ви підхопити монету, кинуту іншою особою, або підкинути щось у кишеню іншої особи.</p>

<p><strong>Непомітність.</strong> Зробіть перевірку Спритності (Непомітність), коли намагаєтеся сховатися від ворогів, оминути вартових, просковзнути непомітними або прокрастися до когось, щоб ніхто вас не побачив і не почув.</p>

<p><strong>Інші перевірки Спритності.</strong> Майстер може запитати перевірку Спритності, коли ви виконуєте завдання, подібні до наступних:</p>

<ul>
  <li>Ви спускаєтеся із навантаженим візком по крутому схилу</li>
  <li>Керуєте екіпажем на крутому віражі</li>
  <li>Відмикаєте замок</li>
  <li>Знешкоджуєте пастку</li>
  <li>Надійно зв’язуєте бранця</li>
  <li>Звільняєтеся від пут</li>
  <li>Граєте на струнному інструменті</li>
  <li>Виготовляєте малий або детальний об’єкт</li>
</ul>

<h2 id="кидки-атаки-та-пошкоджень">Кидки атаки та пошкоджень</h2>
<p>Ви додаєте свій модифікатор Спритності до кидків атаки та кидків пошкоджень, коли атакуєте далекобійною зброєю, такою як праща чи довгий лук. Ви також можете додати свій модифікатор Спритності до кидка атаки та кидка пошкоджень, коли атакуєте у ближньому бою зброєю із властивістю “фехтувальна”, такою як кинджал або рапіра.</p>

<h2 id="клас-захисту">Клас захисту</h2>
<p>Залежно від обладунку, який ви носите, ви можете додати свій модифікатор Спритності (або його частину) до свого Класу Захисту.</p>

<h2 id="ініціатива">Ініціатива</h2>
<p>На початку кожного бою ви кидаєте ініціативу, виконуючи перевірку Спритності. Ініціатива визначає порядок ходів істот у бою.</p>

<blockquote>
  <h4 id="сховок">Сховок</h4>

  <p>Майстер вирішує, чи є обставини сприятливими для сховку. Коли ви намагаєтеся Затаїтися, зробіть перевірку Спритності (Непомітність). Доки вас не виявлять або доки ви не перестанете ховатися, результат цієї перевірки є змаганням проти Мудрості (Сприйняття) будь-яких істот, які активно шукають ознаки вашої присутності.</p>

  <p>Ви не можете сховатися від істоти, яка може чітко вас бачити, і ви видаєте свою позицію, якщо створюєте шум, наприклад, вигукуєте попередження чи розбиваєте вазу. Невидима істота завжди може пробувати затаїтися. Ознаки її руху все одно можуть бути помічені, і вона мусить поводитися тихо.
В бою більшість істот залишаються напоготові щодо навколишніх ознак небезпеки, тому якщо ви виходите зі сховку й наближаєтеся до істоти, вона зазвичай вас бачить. Однак в деяких обставинах Майстер може дозволити вам залишатися прихованим, коли ви підкрадаєтеся до істоти, яка відволіклася, і тим самим дозволити вам атакувати з перевагою, перш ніж істота вас побачить.</p>

  <p><strong>Пасивне Сприйняття.</strong> Коли ви затаїлися, завжди є шанс, що хтось помітить вас, навіть якщо не шукає. Щоб визначити, чи помітить вас така істота, Майстер порівнює вашу перевірку Спритності (Непомітності) зі значенням пасивної Мудрості (Сприйняття), яке дорівнює 10 + модифікатор Мудрості цієї істоти, з додаванням усіх відповідних бонусів та штрафів. Якщо істота має перевагу, додайте 5. Для перешкоди відніміть 5. Наприклад, якщо персонаж 1-го рівня (з бонусом досвіду +2) має Мудрість 15 (модифікатора +2) та опановане Сприйняття, він чи вона має пасивну Мудрість (Сприйняття) 14.</p>

  <p><strong>Що ви можете бачити?</strong> Один з головних факторів, що визначає, чи можете ви знайти приховану істоту або предмет, - це як добре вам видно область пошуку, яка може бути <strong>слабо</strong> або <strong>сильно затьмарена</strong>.</p>
</blockquote>
:ET