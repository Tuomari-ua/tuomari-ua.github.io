I"[<h2 id="риси-ельфів">Риси ельфів</h2>
<hr />
<p>Ваш персонаж ельф має різноманітні природні здібності - результат тисяч років ельфійського вдосконалення.</p>

<p><strong>Покращення здібностей.</strong> Значення вашої Спритності зростає на 2.</p>

<p><strong>Вік.</strong> Хоча ельфи досягають фізичної зрілості приблизно в той же вік, що і люди, їхнє розуміння дорослішання виходить за рамки фізичного зростання, щоб охопити світовий досвід. Ельфи, як правило, стають дорослим та беруть доросле ім’я у віці 100 років, та можуть жити до 750 років.</p>

<p><strong>Світогляд.</strong> Ельфи люблять свободу, різноманіття та самовираження, тому вони віддають перевагу м’якшим аспектам хаосу. Вони цінують і захищають свободу інших, як і власну, і вони частіше добрі, ніж ні.</p>

<p><strong>Розмір.</strong> Зріст ельфів коливається від заледве 5 до більш як 6 футів, і вони мають струнку тілобудову. Ваш розмір - середній.</p>

<p><strong>Швидкість.</strong> Ваша базова швидкість ходьби становить 30 футів.</p>

<p><strong>Темний зір.</strong> Пристосовані до сутінкових лісів і нічного неба, ви маєте добрий зір у темряві та у тьмяному освітленні. Ви можете бачити в тьмяному світлі на відстань до 60 футів так, ніби в умовах яскравого світла, а в темряві - так, ніби в умовах тьмяного світла. У темряві ви не розрізняєте кольори, лише відтінки сірого.</p>

<p><strong>Загострені чуття.</strong> Ви опанували навичку Сприйняття.</p>

<p><strong>Нащадок фей.</strong> Ви робите з перевагою рятівні кидки проти ефекту “зачарований”, і вас неможливо приспати магією.</p>

<p><strong>Транс.</strong> Ельфи не потребують сну. Натомість вони проводять по 4 години на день у глибокій медитації, залишаючись напівпритомними. (Слово спільною мовою для такої медитації - “транс”). Під час медитації ви можете мати щось на зразок снів; такі видіння насправді є ментальними вправами, виробленими роками практики. Після такого відпочинку ви здобуваєте ті самі привілеї, що й люди після 8-годинного сну.</p>

<p><strong>Мови.</strong> Можете говорити, читати й писати спільною та ельфійською мовами. Ельфійська мова плавна, з тонкими інтонаціями і складною граматикою. Ельфійська література багата й різноманітна, а їхні пісні та вірші відомі серед інших рас. Багато бардів вивчають ельфійську мову, щоб додати балади ельфів до свого репертуару.</p>

<h2 id="вищий-ельф">Вищий ельф</h2>
<p>Як вищий ельф ви маєте гострий розум та досвід принаймні з основами магії. У багатьох ігрових світах існують два різновиди вищих ельфів. Один тип є гордовитим і непокірним, вважаючи себе кращими за неельфів і навіть за інших ельфів. Інший тип більш поширений і більш дружній, а також зустрічається серед людей та інших рас.</p>

<p><strong>Покращення здібностей.</strong> Значення вашого Інтелекту зростає на 1.</p>

<p><strong>Опанування зброї ельфів.</strong> Ви досвідчені у користування довгими та короткими мечами, а також довгими та короткими луками.</p>

<p><strong>Заклин.</strong> Ви знаєте один заклин за власним вибором зі списку чарівника. Ваша чаротворча здібність - Інтелект.</p>

<p><strong>Додаткова мова.</strong> Ви можете говорити, читати й писати однією додатковою мовою за власним вибором.</p>
:ET