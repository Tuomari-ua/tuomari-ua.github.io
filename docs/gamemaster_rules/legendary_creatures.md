description: Rules, including lairs and actions, for legendary creatures from the 5th Edition (5e) SRD (System Reference Document).

# Легендарні істоти
Легендарна істота може робити те, чого не можуть звичайні істоти. Вона може виконувати спеціальні дії не в свій хід, а також справляти магічний вплив на багато миль навколо.

Якщо істота набуває форми легендарної істоти, наприклад, через чари, вона не отримує легендарних дій цієї форми, дій лігва чи ефектів місцевості.

## Легендарні дії
Легендарна істота може виконувати певну кількість спеціальних дій, які називаються легендарними діями, поза межами свого ходу. Одночасно можна використовувати лише одну з доступних легендарних дій, і лише в кінці ходу іншої істоти. Істота відновлює витрачені легендарні дії на початку свого ходу. Вона може відмовитися від їх використання і не може використовувати їх, коли є недієздатною чи нездатною виконувати дії з інших причин. Захоплена зненацька, вона не може використовувати їх до завершення свого першого ходу в бою.

## Лігво легендарної істоти
Легендарна істота може мати розділ з описом свого лігва та спеціальних ефектів, які вона може створювати, перебуваючи там, - або актом волі, або просто своєю присутністю. Такий розділ стосується лише легендарної істоти, яка проводить у своєму лігві багато часу.

### Дії лігва
Якщо легендарна істота має дії лігва, вона може використовувати їх, щоб приборкати навколишню магію у своєму лігві. На ініціативу 20 (програючи у випадку однакової ініціативи) вона може використовувати один з варіантів дій свого лігва. Вона не може робити це, коли є недієздатною або не може використовувати дії з інших причин. Захоплена зненацька, вона не може використовувати їх до завершення свого першого ходу в бою.

## Ефекти місцевості
Проста присутність легендарної істоти може мати дивні та дивовижні наслідки для навколишнього середовища, як зазначено в цьому розділі. Регіональні ефекти припиняються раптово або зникають з часом, коли легендарна істота гине.
