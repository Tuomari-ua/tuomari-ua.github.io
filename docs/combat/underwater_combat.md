опис: Правила для битв під водою

# Підводна битва
Коли пригодники переслідують сагуаґіна назад до його підводної домівки, відбиваються від акул у древньому затонулому кораблі або опиняються у затопленій підземній залі, вони змушені боротися у складному середовищі. Для підводних битв застосовуються наступні правила.

Для виконання **атаки ближньою зброєю** істота, яка не має швидкості плавання (природної або здобутої магічним шляхом) має перешкоду на кидок атаки, якщо тільки зброя не є кинджалом, списом або метальним списом, коротким мечем або тризубцем.

**Атаки далекобійною зброєю**  автоматично промахуються по цілях, що перебувають далі нормальної дистанції атаки. Навіть у межах нормальної дистанції, кидок атаки виконується із перешкодою, крім арбалетів та сіток. Перешкоди також не має зброя із властивістю "метальна" (включно зі списом, тризубцем або дротиком).

Істоти та предмети, що повністю занурені у воду, мають стійкість до пошкоджень вогнем.
