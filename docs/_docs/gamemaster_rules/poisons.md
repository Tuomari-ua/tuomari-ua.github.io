--- layout: page description: Правила та описи поширених отрут title: Отрути ---

# Отрути
З огляду на свою підступну та смертоносну природу, отрути поза законом у більшості суспільств, але є улюбленим інструментом серед убивць, дроу та інших злих істот.

Отрути бувають наступних чотирьох типів.

**Контактна.** Контактну отруту можна намазати на предмет, і вона залишається активною, поки її не торкнуться або не змиють. Істота, яка торкається контактної отрути відкритою шкірою, піддається ефекту отрути.

**Поглинальна.** Істота повинна проковтнути цілу порцію поглинальної отрути, щоб відчути її наслідки. Порцію можна надати з їжею чи рідиною. Ви можете вирішити, що часткова порція має менший ефект, тож дає перевагу на рятівний кидок чи завдає тільки половину пошкоджень у випадку невдалого рятунку.

**Вдихальна.** Ці отрути є порошками або газами, які починають діяти при вдиханні. Роздмухування порошку чи вивільнення газу впливає на істот у 5-футовому кубі. Утворена хмара одразу після цього розсіюється. Затримування подиху неефективне проти вдихальної отрути, оскільки вона вражає слизову оболонку носа, сльозові шляхи та інші частини тіла.

**Травмувальна.** Травмувальну отруту можна застосувати до зброї, боєприпасів, компонентів пасток та інших предметів, які завдають колотих та різаних пошкоджень, ця отрута залишається активною, поки не потрапить у рану або не буде змита. Істота, що отримує колоті або різані пошкодження від предмета, вкритого отрутою, зазнає отруйного ефекту.


| Предмет                 | Тип          | Ціна за порцію |
| ----------------------- | ------------ | -------------- |
| Кров убивці             | Поглинальна  | 150 зм         |
| Отурська кіптява        | Вдихальна    | 500 зм         |
| Слиз плазуна            | Контактна    | 200 зм         |
| Отрута дроу             | Травмувальна | 200 зм         |
| Есенція етеру           | Вдихальна    | 300 зм         |
| Капость                 | Вдихальна    | 250 зм         |
| Опівнічні сльози        | Поглинальна  | 1,500 зм       |
| Таґґітова олія          | Контактна    | 400 зм         |
| Бліда настоянка         | Поглинальна  | 250 зм         |
| Отрута пурпурного черва | Травмувальна | 2,000 зм       |
| Зміїна отрута           | Травмувальна | 200 зм         |
| Заціпеніння             | Поглинальна  | 600 зм         |
| Сироватка правди        | Поглинальна  | 150 зм         |
| Отрута виверни          | Травмувальна | 1,200 зм       |


## Зразки отрут
Кожен тип отрути має власний виснажливий ефект.

**Кров убивці (поглинальна).** Істота, на яку діє ця отрута, повинна зробити рятівний кидок Статури з КС 10. У випадку невдачі вона отримує 6 (1к12) пошкоджень отрутою і стає отруєною на 24 години. У разі успішного рятунку істота зазнає половини пошкоджень і не є отруєною.

**Отурська кіптява (вдихальна).** Істота, на яку діє ця отрута, повинна зробити ряткидок Статури з КС 13, або отримає 10 (3к6) пошкоджень отрутою, і повинна повторювати рятівні кидки на початку кожного свого ходу. Кожен наступний провалений рятунок завдає істоті 3 (1к6) пошкоджень отрутою. Після трьох успішних рятівних кидків дія отрути закінчується.

**Слиз повзуна (контактна).** Цю отруту треба збирати з мертвого або недієздатного повзуна. Істота, на яку діє ця отрута, повинна зробити рятівний кидок Статури з КС 13, або буде отруєна на 1 хвилину. Отруєна істота паралізована. Істота може повторювати рятівний кидок в кінці кожного свого ходу, припиняючи ефект у разі успіху.

**Отрута дроу (травмувальна).** Цю отруту зазвичай виготовляють лише дроу і лише в місці, де немає сонячного світла. Істота, на яку діє ця отрута, повинна зробити рятівний кидок Статури з КС 13, або буде отруєна на 1 годину. Якщо рятівний кидок провалюється на 5 або більше, істота також непритомна, допоки отруєна таким чином. Істота прокидається, якщо зазнає пошкоджень, або якщо інша істота витрачає дію, щоб її розбудити.

**Есенція етеру (вдихальна).** Істота, на яку діє ця отрута, повинна зробити рятівний кидок Статури з КС 15, або буде отруєною упродовж 8 годин. Отруєна істота непритомна. Істота прокидається, якщо зазнає пошкоджень, або якщо інша істота витрачає дію, щоб її розбудити.

**Капость (вдихальна).** Істота, на яку діє ця отрута, повинна зробити рятівний кидок Статури з КС 15, або стає отруєною на 1 годину. Отруєна істота осліплена.

**Опівнічні сльози (поглинальна).** Істота, яка проковтнула цю отруту, не зазнає жодних ефектів до півночі. Якщо до цього часу отруту не було нейтралізовано, істота повинна зробити рятівний кидок Статури з КС 17, отримуючи 31 (9к6) пошкоджень отрутою у випадку невдачі або половину цих пошкоджень за умови успіху.

**Таґґітова олія (контактна).** Істота, на яку діє ця отрута, повинна зробити рятівний кидок Статури з КС 13, або буде отруєною упродовж 24 годин. Отруєна істота непритомна. Істота прокидається, якщо зазнає пошкоджень.

**Бліда настоянка (поглинальна).** Істота, на яку діє ця отрута, повинна зробити рятівний кидок Статури з КС 16, або отримає 3 (1к6) пошкоджень отрутою та стане отруєною. Отруєна істота повинна повторювати рятівний кидок кожні 24 години, отримуючи 3 (1к6) пошкоджень отрутою у випадку невдачі. Доки ця отрута триває, завдані нею пошкодження нічим неможливо зцілити. Після сімох успішних рятівних кидків ефект закінчується, і істота може зцілюватися як звичайно.

**Отрута пурпурного черва (травмувальна).** Цю отруту треба зібрати з мертвого або недієздатного пурпурного черва. Істота, на яку діє ця отрута, повинна зробити рятівний кидок Статури з КС 19, отримуючи 42 (12к6) пошкоджень отрутою у випадку невдачі або половину цих пошкоджень за умови успіху.

**Зміїна отрута (травмувальна).** Цю отруту треба зібрати з мертвої або недієздатної гігантської отруйної змії. Істота, на яку діє ця отрута, повинна зробити рятівний кидок Статури з КС 11, отримуючи 10 (3к6) пошкоджень отрутою у випадку невдачі або половину цих пошкоджень за умови успіху.

**Заціпеніння (поглинальна).** Істота, на яку діє ця отрута, повинна зробити рятівний кидок Статури з КС 15, або стає отруєною на 4к6 годин. Отруєна істота недієздатна.

**Сироватка правди (поглинальна).** Істота, на яку діє ця отрута, повинна зробити рятівний кидок Статури з КС 11 або стає отруєною на 1 годину. Отруєна істота не може свідомо сказати неправду, як під ефектом чарів "Зона правди".

**Отрута виверни (травмувальна).** Цю отруту треба зібрати з мертвої або недієздатної виверни. Істота, на яку діє ця отрута, повинна зробити рятівний кидок Статури з КС 15, отримуючи 24 (7к6) пошкоджень отрутою у випадку невдачі або половину цих пошкоджень за умови успіху.
