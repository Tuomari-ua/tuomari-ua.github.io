---
layout: page
description: Правивла застосування переваги та перешкоди
title: Перевага та перешкода
---

# Перевага та перешкода
Іноді спеціальна здібність чи чари вказують, що ви маєте перевагу або перешкоду на перевірку здібності, рятівний кидок чи кидок атаки. Коли таке відбувається, під час кидка ви кидаєте другу кістку к20. Використовуйте більший результат з цих кидків, якщо ви маєте перевагу, і менший результат, якщо ви маєте перешкоду. Наприклад, якщо у вас перешкода і результати кидка 17 і 5, ви застосовуєте 5. І навпаки, якщо ви маєте перевагу й такі результати кидка, то ви застосовуєте значення 17.

Якщо кілька обставин впливають на кидок, і кожна дає перевагу або створює перешкоду, ви не кидаєте більше однієї додаткової к20. Наприклад, якщо дві сприятливі обставини надають перевагу, ви кидаєте тільки одну додаткову к20.

Якщо обставини передбачають одночасно і перевагу, і перешкоду для того самого кидка, вважається, що ви не маєте нічого з цього, тож кидаєте одну кістку к20. Це діє, навіть якщо кілька обставин створюють перешкоду, але тільки одна дає перевагу, і навпаки. У таких ситуаціях ви не маєте ані переваги, ані перешкоди.

Коли ви маєте перевагу або перешкоду, і обставини у гри, такі як риса напівросликів Щасливчик, дають вам можливість зробити новий кидок к20, ви можете перекинути лише одну з кісток. Ви обираєте, яку саме. Наприклад, маючи перевагу або перешкоду на перевірку здібності та результати 1 та 13, напіврослик може використати свою рису Щасливчик та перекинути 1.

Зазвичай ви отримуєте перевагу або перешкоду шляхом застосування спеціальних здібностей, дій або чарів. Натхнення також може надати персонажу перевагу. Майстер також може вирішити, що обставини так чи інакше впливають на кидок і надають перевагу або створюють перешкоду.
