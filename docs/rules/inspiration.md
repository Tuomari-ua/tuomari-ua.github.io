---
layout: page
description: Правила використання натхнення
title: Натхнення
---

# Натхнення
Натхнення – це правило, який дозволяє Майстрові нагороджувати вас за відігравання вашого персонажа, його рис характеру, ідеалів, зв'язків та вад. Використовуючи натхнення, ви можете краще зобразити співчуття до жебраків та отримати перевагу в переговорах із Принцом Жебраків. Або натхнення може підтримати вас під час захисту рідного села та подолати вплив чарів, накладених на вас.

## Отримання натхнення
Ваш Майстер може дати вам натхнення з різних причин. Зазвичай Майстер винагороджує відігравання ваших рис характеру, слабкостей, представлених у вадах чи зв'язках персонажа, або якесь інше зображення персонажа у переконливий спосіб. Ваш Майстер скаже, коли ви можете отримати натхнення у грі. У вас або є натхнення, або немає - ви не можете накопичити кілька "натхнень" для подальшого використання.

## Використання натхнення
Якщо у вас є натхнення, то ви можете витратити його, коли робите кидок атаки, рятівний кидок або перевірку здібності. Застосоване натхнення дає вам перевагу на цей кидок. Крім того, якщо у вас є натхнення, ви можете винагородити ним іншого гравця за гарну гру, розумну здогадку або просто за щось захопливе під час гри. Коли персонаж іншого гравця діє так, що дійсно робить пригоду веселою і цікавою, ви можете відмовитися від свого натхнення і натомість надихнути цього персонажа.
