---
layout: page
description: Опис здібностей та правила модифікаторів
title: Значення здібностей
---

# Значення здібностей
Шість здібностей дають швидкий опис фізичних та ментальних характеристик істоти:

* **Сила** вимірює фізичну могутність
* **Спритність** вимірює рухливість
* **Статура** вимірює витривалість
* **Інтелект** вимірює мислення та пам'ять
* **Мудрість** вимірює сприйняття та здогадки
* **Харизма** вимірює силу особистості

Ваш персонаж могутній і здогадливий? Розумний і чарівливий? Швидкий і витривалий? Значення здібності визначає ці якості - сильні та слабкі сторони істоти. Три основні кидки у грі - перевірка здібності, рятівний кидок та кидок атаки - спираються на шість значень здібностей. У вступі цієї книги описано базове правило для кидків: киньте к20, додайте модифікатор здібності, отриманий від однієї з шести здібностей, і порівняйте результат із цільовим числом.

## Значення здібностей та модифікатори
Кожна здібність істоти має певне значення, - число, що визначає величину цієї здібності. Значення здібності — це не лише міра вроджених можливостей, але також і результат навчання істоти та її компетентність у діяльності, пов'язаній із цією здібністю.

Значення 10 та 11 - це нормальний середній показник людини, але шукачі пригод і багато монстрів виходять за межі середнього показника в більшості здібностей. Значення 18 є найвищим, якого зазвичай досягає особа. Пригодники можуть мати значення аж до 20, а для монстрів та божественних істот ці значення можуть підніматися до 30.

Кожна здібність також має модифікатор, виведений зі значення та з коливанням від -5 (для значення здібності 1) до +10 (для значення 30). Таблиця "Значення здібності та модифікатори" показує модифікатори здібності у межах доступних значень здібності - від 1 до 30.

| Значення | Модифікатор |
| -------- |:-----------:|
| 1        |     -5      |
| 2-3      |     -4      |
| 4-5      |     -3      |
| 6-7      |     -2      |
| 8-9      |     -1      |
| 10-11    |     +0      |
| 12-13    |     +1      |
| 14-15    |     +2      |
| 16-17    |     +3      |
| 18-19    |     +4      |
| 20-21    |     +5      |
| 22-23    |     +6      |
| 24-25    |     +7      |
| 26-27    |     +8      |
| 28-29    |     +9      |
| 30       |     +10     |
