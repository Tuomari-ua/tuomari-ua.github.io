Інформація про здібність Статура

# Статура
Статура вимірює здоров'я, витривалість та життєву силу.

## Перевірки Статури
Перевірки Статури не є звичайними, і вони не належать до жодної з навичок, оскільки представлена цією здібністю витривалість є радше пасивною та не вимагає від персонажа чи монстра спеціальних зусиль. Однак перевірка Статури може моделювати вашу спробу вийти за рамки звичайних обмежень.

Майстер може попросити перевірку Статури, коли ви намагаєтеся виконати наступні задачі:

* Затримуєте подих
* Йдете або працюєте багато годин без відпочинку
* Обходитеся без сну
* Вижити без їжі та води
* Випиваєте повний кухоль елю одним ковтком

## Пункти здоров'я
Модифікатор вашої Статури додається до ваших пунктів здоров'я. Звичайно ви додаєте модифікатор Статури до кожної кістки здоров'я, яку кидаєте для пунктів здоров'я.

Якщо ваш модифікатор Статури змінюється, ваші максимальні пункти здоров'я також змінюються, ніби у вас був цей новий модифікатор з 1-го рівня. Наприклад, якщо ви піднімаєте значення Статури при досягненні рівня, і модифікатор Статури зростає з +1 до +2, ви коригуєте свої максимальні пункти здоров'я так, ніби модифікатор завжди був +2. Тож ви додаєте 3 пункти здоров'я за свої попередні рівні, а потім робите кидок на пункти здоров'я за 4-й рівень з використанням нового модифікатора. Або якщо ви 7-го рівня і якийсь ефект знижує значення вашої Статури так, що модифікатор Статури зменшується на 1, ваш максимум пунктів здоров'я зменшується на 7.