---
layout: page
description: Правила створення персонажа з кількома класами (мультикласом)
title: Мультиклас
---

# Мультиклас
Мультиклас дозволяє вам отримувати рівні у різних класах. Такий розвиток дозволяє вам змішувати здібності цих класів та реалізувати концепт персонажа, який не вдається уособити стандартними можливостями класів.

За цими правилами ви можете отримати рівень у новому класі замість свого поточного класу щоразу, коли піднімаєте рівень персонажа. Сума ваших рівнів у кожному класі визначає загальний рівень вашого персонажа. Наприклад, якщо у вас є три рівні мага та два рівні бійця, то ви є персонажем 5-го рівня.

Просуваючись рівнями, ви можете залишатися більшою мірою у своєму початковому класі з кількома рівнями у іншому класі, або ж ви можете повністю змінити напрямок розвитку, ніколи не озираючись на свій перший клас. Ви навіть можете почати розвиток у третьому й четвертому класах. У порівнянні з персонажем того ж рівня, але в одному класі, ви пожертвували фокусуванням на певних уміннях в обмін на універсальність.

## Передумови
Щоб претендувати на новий клас, ви мусите виконати передумови щодо значень здібностей для свого поточного та свого нового класів, як показно у таблиці "Передумови мультикласу". Наприклад, варвари, які прагнуть мультикласу з друїдом, повинні мати значення як Сили, так і Мудрості 13 або більше. Без детальної підготовки, як це робить персонаж першого рівня, ви маєте пройти "прискорений курс" у новому класі, тому ваші природні здібності мають бути вищими за посередні.

### Передумови мультикласу

| Клас       | Мінімумальне значення здібності          |
| ---------- | --------------------------- |
| Варвар     | Сила 13                     |
| Бард       | Харизма 13                  |
| Клірик     | Мудрість 13                 |
| Друїд      | Мудрість 13                 |
| Боєць      | Сила 13 або Спритність 13   |
| Монах      | Спритність 13 і Мудрість 13 |
| Паладин    | Сила 13 і Харизма 13        |
| Рейнджер   | Спритність 13 і Мудрість 13 |
| Пройдисвіт | Спритність 13               |
| Заклинач   | Харизма 13                  |
| Чаклун     | Харизма 13                  |
| Маг        | Інтелект 13                 |

## Пункти досвіду
Пункти досвіду, потрібні для отримання рівня, завжди ґрунтуються на загальному рівні персонажа, як показано в таблиці розвитку персонажа, а не на рівні персонажа у певному класі. Якщо ви клірик 6/боєць 1, ви повинні отримати достатньо досвіду, щоб досягти 8-го рівня, перш ніж зможете взяти свій другий рівень бійця чи сьомий рівень клірика.

## Пункти здоров'я і Кістки здоров'я
Ви отримуєте пункти здоров'я від свого нового класу, як описано для рівнів після 1-го. Ви отримуєте пункти здоров'я 1-го рівня тільки для того класу, який ви берете на 1-му рівні персонажа.

Ви додаєте кістки здоров'я від усіх своїх класів, щоб сформувати свій фонд кісток здоров'я. Якщо кістки здоров'я одного типу, ви можете просто об'єднати їх. Наприклад, і боєць, і паладин мають к10, тож якщо ви паладин 5/боєць 5, то ви маєте 10 кісток к10. Якщо ваші класи дають вам різні кістки здоров'я, відстежуйте їх окремо. Якщо ви, наприклад, паладин 5/клірик 5, то ви маєте п'ять кісток к10 і п'ять кісток к8.

## Бонус досвіду
Ваш бонус досвіду завжди ґрунтується на загальному рівні вашого персонажа, а не рівні у конкретному класі. Наприклад, якщо ви боєць 3/пройдисвіт 2, у вас є бонус досвіду 5-го рівня, який складає +3.

## Досвід
Коли ви отримуєте перший рівень в іншому класі, крім початкового, ви здобуваєте лише деякий вихідний досвід нового класу, як показано в таблиці Досвід мультикласу.

#### Досвід мультикласу

| Клас       | Здобутий досвід                                                                                       |
| ---------- | ----------------------------------------------------------------------------------------------------- |
| Варвар     | Щити, проста зброя, бойова зброя                                                                       |
| Бард       | Легка броня, одна навичка за вашим вибором, один музичний інструмент за вашим вибором                 |
| Клірик     | Легка броня, середня броня, щити                                                                      |
| Друїд      | Легка броня, середня броня, щити (друїди не носитимуть броню та не користуватимуться щитами з металу) |
| Боєць      | Легка броня, середня броня, щити, проста зброя, бойова зброя                                          |
| Монах      | Проста зброя, короткі мечі                                                                            |
| Паладин    | Легка броня, середня броня, щити, проста зброя, бойова зброя                                          |
| Рейнджер   | Легка броня, середня броня, щити, проста зброя, бойова зброя, одна навичка зі списку навичок класу    |
| Пройдисвіт | Легка броня, одна навичка зі списку навичок класу, злодійські інструменти                             |
| Заклинач   | -                                                                                                     |
| Чаклун     | Легка броня, проста зброя                                                                             |
| Маг        | -                                                                                                     |

## Класові особливості
Коли ви здобуваєте новий рівень у класі, ви отримуєте його особливості для цього рівня. Однак ви не отримуєте стартове спорядження класу, і кілька нових особливостей матимуть додаткові правила, коли ви отримуєте мультиклас: Спрямування божественної енергії, Додаткова атака, Захист без броні та Чарування.

### Спрямування божественної енергії
Якщо ви вже умієте спрямовувати божественну енергію й отримуєте рівень у класі, який також має цю особливість, ви отримуєте ефект спрямування енергії від нового класу, але не додаткове використання цієї особливості. Ви отримуєте додаткові використання лише тоді, коли досягаєте відповідного рівня у класі, який дає вам це додаткове використання. Наприклад, якщо ви клірик 6/паладин 4, ви можете використати спрямування божественної енергії двічі між відпочинками, бо ви маєте достатньо високий рівень у класі клірика, що дозволяє додаткові використання. Щоразу, коли ви використовуєте цю особливість, ви можете застосувати будь-який ефект Спрямування божественної енергії, доступний вам від обох класів.

### Додаткова атака
Якщо ви здобуваєте класову особливість "Додаткова атака" від більш як одного класу, ці особливості не додаються. Ви не можете зробити більше двох атак з цією особливістю, якщо не сказано, що можете (як сказано в описі додаткової атаки бійця). Так само позамежний заклик чаклуна Спраглий клинок не дає вам додаткової атаки, якщо ви вже маєте додаткову атаку.

### Захист без броні
Якщо ви вже маєте особливість «Захист без броні», ви не можете отримати її ще раз від іншого класу.

### Чарування
Ваша здатність до створення чарів почасти залежить від суми рівнів у всіх ваших чаротворчих класах та почасти від окремих рівнів у цих класах. Якщо більш як один клас дає вам особливість Чарування, використовуйте наведені нижче правила. Якщо ви мультикласуєтеся, але особливість Чарування є лише в одному класі, виконуйте правила, як описано в цьому класі.

**Відомі та підготовлені чари.** Ви визначаєте, які чари ви знаєте і можете підготувати для кожного класу окремо, якби ви мали тільки цей клас. Наприклад, якщо ви рейнджер 4/маг 3, то ви знаєте чари 1-го рівня рейнджера відповідно до рівня у цьому класі. Як маг 3-го рівня, ви знаєте три заклини мага, і ваша книга чарів містить десять чарів мага, двоє з яких (ті, що ви отримали при досягненні 3-го рівня) можуть бути чарами 2-го рівня. Якщо ви маєте Інтелект 16, ви можете приготувати шість чарів мага зі своєї книги.

Кожні чари, які ви знаєте та підготували, пов'язані з одним із ваших класів, і для їх створення ви застосовуєте чаротворчу здібність того класу, до якого належать чари. Так само чаротворчий фокус, такий як священний символ, можна використовувати лише для чарів класу, який пов'язаний із цим фокусом.

**Чарунки.** Ви визначаєте доступні Чарунки, додаючи разом усі свої рівні у класах барда, клірика, друїда, заклинача та мага, і половину рівнів (округлену вниз) у класах паладина та рейнджера. Отриману суму порівняйте з таблицею "Мультиклас чаротворця", щоб визначити доступні чарунки.

Якщо ви маєте більш як один чаротворчий клас, ця таблиця може дати вам чарунки, вищі ніж чари, які ви знаєте та можете підготувати. Ви можете використовувати ці чарунки, але тільки для створення чарів нижчих рівнів. Якщо чари нижчого рівня, наприклад, **_вогняні долоні,_** мають посилений ефект при створенні за рахунок чарунок вищих рівнів, ви можете використати цей ефект, навіть якщо у вас немає чарів такого високого рівня.

Наприклад, якщо ви - згаданий раніше рейнджер 4/маг 3, ви вважаєтеся персонажем 5-го рівня для визначення чарунок: у вас є чотири чарунки 1-го рівня, три чарунки 2-го рівня та дві чарунки 3-го рівня. Однак ви не знаєте жодних чарів третього рівня, так само як і чарів рейнджера 2-го рівня. Ви можете використовувати ці чарунки для створення чарів, які ви знаєте - і потенційно посилювати їхні ефекти.

**Магія договору.** Якщо ви маєте особливість Чарування та Магію договору від класу чаклуна, ви можете використовувати чарунку від Магії договору для створення чарів, які ви знаєте або підготували для класу з особливістю Чарування. Ви також можете використовувати чарунки від особливості Чарування для створення чарів чаклуна, які ви знаєте.

#### Мультиклас чаротворця: Чарунки по рівнях чарів

| Рівень | 1-й | 2-й | 3-й | 4-й | 5-й | 6-й | 7-й | 8-й | 9-й |
| ------ | --- | --- | --- | --- | --- | --- | --- | --- | --- |
| 1-й    | 2   | -   | -   | -   | -   | -   | -   | -   | -   |
| 2-й    | 3   | -   | -   | -   | -   | -   | -   | -   | -   |
| 3-й    | 4   | 2   | -   | -   | -   | -   | -   | -   | -   |
| 4-й    | 4   | 3   | -   | -   | -   | -   | -   | -   | -   |
| 5-й    | 4   | 3   | 2   | -   | -   | -   | -   | -   | -   |
| 6-й    | 4   | 3   | 3   | -   | -   | -   | -   | -   | -   |
| 7-й    | 4   | 3   | 3   | 1   | -   | -   | -   | -   | -   |
| 8-й    | 4   | 3   | 3   | 2   | -   | -   | -   | -   | -   |
| 9-й    | 4   | 3   | 3   | 3   | 1   | -   | -   | -   | -   |
| 10-й   | 4   | 3   | 3   | 3   | 2   | -   | -   | -   | -   |
| 11-й   | 4   | 3   | 3   | 3   | 2   | 1   | -   | -   | -   |
| 12-й   | 4   | 3   | 3   | 3   | 2   | 1   | -   | -   | -   |
| 13-й   | 4   | 3   | 3   | 3   | 2   | 1   | 1   | -   | -   |
| 14-й   | 4   | 3   | 3   | 3   | 2   | 1   | 1   | -   | -   |
| 15-й   | 4   | 3   | 3   | 3   | 2   | 1   | 1   | 1   | -   |
| 16-й   | 4   | 3   | 3   | 3   | 2   | 1   | 1   | 1   | -   |
| 17-й   | 4   | 3   | 3   | 3   | 2   | 1   | 1   | 1   | 1   |
| 18-й   | 4   | 3   | 3   | 3   | 3   | 1   | 1   | 1   | 1   |
| 19-й   | 4   | 3   | 3   | 3   | 3   | 2   | 1   | 1   | 1   |
| 20-й   | 4   | 3   | 3   | 3   | 3   | 2   | 2   | 1   | 1   |
