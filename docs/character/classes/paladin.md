Опис: Правила та інформація про клас Паладин у 5-й версії (5e) SRD (Довідник із документації системи).

# Паладин

| Рівень | Бонус досвіду | 1-й | 2-й | 3-й | 4-й | 5-й | Особливості                                                 |
| ------ | ------------- | --- | --- | --- | --- | --- |------------------------------------------------------------ |
| 1-й  | +2  | -  | -  | -  | -  | -  | [Божественне чуття](#божественне-чуття), [Покладання рук](#покладання-рук)                                  |
| 2-й  | +2  | 2  | -  | -  | -  | -  | [Бойовий стиль](#бойовий-стиль), [Чарування](#чарування), [Божественна кара](#божественна-кара) |
| 3-й  | +2  | 3  | -  | -  | -  | -  | [Божественне здоров'я](#божественне-здоровя), [Священна клятва](#священна-клятва)                           |
| 4-й  | +2  | 3  | -  | -  | -  | -  | [Покращення здібностей](#покращення-здібностей)                                                             |
| 5-й  | +3  | 4  | 2  | -  | -  | -  | [Додаткова атака](#додаткова-атака)                                                                         |
| 6-й  | +3  | 4  | 2  | -  | -  | -  | [Аура захисту](#аура-захисту)                                                                               |
| 7-й  | +3  | 4  | 3  | -  | -  | -  | Особливість священної клятви                                                                                |
| 8-й  | +3  | 4  | 3  | -  | -  | -  | [Покращення здібностей](#покращення-здібностей)                                                             |
| 9-й  | +4  | 4  | 3  | 2  | -  | -  | -                                                                                                           |
| 10-й | +4  | 4  | 3  | 2  | -  | -  | [Аура відваги](#аура-відваги)                                                                               |
| 11-й | +4  | 4  | 3  | 3  | -  | -  | [Покращена божественна кара](#покращена-божественна-кара)                                                   |
| 12-й | +4  | 4  | 3  | 3  | -  | -  | [Покращення здібностей](#покращення-здібностей)                                                             |
| 13-й | +5  | 4  | 3  | 3  | 1  | -  | -                                                                                                           |
| 14-й | +5  | 4  | 3  | 3  | 1  | -  | [Очисний дотик](#очисний-дотик)                                                                             |
| 15-й | +5  | 4  | 3  | 3  | 2  | -  | Особливість священної клятви                                                                                |
| 16-й | +5  | 4  | 3  | 3  | 2  | -  | [Покращення здібностей](#покращення-здібностей)                                                             |
| 17-й | +6  | 4  | 3  | 3  | 3  | 1  | -                                                                                                           |
| 18-й | +6  | 4  | 3  | 3  | 3  | 1  | [Покращення Аури](#аура-захисту)                                                                            |
| 19-й | +6  | 4  | 3  | 3  | 3  | 2  | [Покращення здібностей](#покращення-здібностей)                                                             |
| 20-й | +6  | 4  | 3  | 3  | 3  | 2  | Особливість священної клятви                                                                                |

</div>

## Класові особливості
Як паладин ви здобуваєте наступні класові особливості.

### Пункти здоров'я
**Кістки здоров'я:** 1к10 за рівень паладина  
**Пункти здоров'я на 1-му рівні:** 10 + ваш модифікатор Статури  
**Пункти здоров'я на вищих рівнях:** 1к10 (або 6) + ваш модифікатор Статури за кожен рівень паладина після першого

### Досвід
**Броня:** Уся броня, щити  
**Зброя:** Проста зброя, бойова зброя  
**Інструменти:** Жодних     
**Рятівні кидки:** Мудрість, Харизма   
**Навички:** Виберіть дві навички з-поміж наступних: Атлетика, Інтуїція, Залякування, Медицина, Переконання та Релігія

### Спорядження
Ви починаєте з наступним спорядженням, на додачу до спорядження, яке надає ваша передісторія:

* (a) бойова зброя і щит або (b) дві бойові зброї
* (а) п'ять метальних списів або (b) будь-яка проста зброя ближнього бою
* (a) набір священика або (b) набір мандрівника
* Кольчуга і святий символ

### Божественне чуття
- - -
Присутність сильного зла ви сприймаєте як отруйний сморід, а могутнє добро звучить для ваших вух, як райська музика. Ви можете дією відкрити свою свідомість для виявлення таких сил. До кінця свого наступного ходу ви знаєте розташування усієї погані, небожителів та немертвих на відстані до 60 футів, якщо вони не мають повного укриття. Ви знаєте тип (небожитель, погань чи немертвий) будь-якого створіння, чию присутність відчуваєте, але не його особу (наприклад, вампір граф Страд фон Зарович). У цьому ж радіусі ви також виявляєте присутність будь-якого місця або об'єкта, який був освячений або осквернений, як під дією **_чарів _** освячення.   
Ви можете використовувати цю особливість кількість разів, що дорівнює 1 + ваш модифікатор Харизми. Коли ви завершуєте тривалий відпочинок, усі використання цього чуття відновлюються.

### Покладання рук
- - -
Ваш благословенний дотик може зцілювати рани. У вас є запас цілющих сил, який відновлюється під час тривалого відпочинку. Із цього запасу ви можете відновити кількість пунктів здоров’я, у 5 разів більшу за ваш рівень паладина.   
Дією ви можете доторкнутися до істоти та відновити для неї будь-яку кількість пунктів здоров'я, що не перевищує максимальний обсяг вашого запасу.   
Або ж ви можете витратити 5 пунктів здоров'я із цього запасу, щоб зцілити істоту від однієї хвороби або нейтралізувати одну отруту, яка діє на цю істоту. Ви можете вилікувати кілька хвороб та нейтралізувати кілька отрут за одне використання Покладання рук, витрачаючи пункти здоров'я для кожного ефекту окремо.   
Ця особливість не діє на немертвих та конструктів.

### Бойовий стиль
- - -
На 2-му рівні ви опановуєте стиль бою, який відповідає вашій спеціалізації. Виберіть один із наступних параметрів. Ви не можете обрати той самий Бойовий стиль більш як один раз, навіть якщо він є у списку для вибору пізніше.

#### Оборона
Поки ви носите броню, ви отримуєте бонус +1 до КЗ.

#### Дуелянт
Коли ви тримаєте в одній руці зброю ближнього бою і не використовуєте іншої зброї, ви отримуєте бонус +2 до пошкоджень, завданих цією зброєю.

#### Бій важкою зброєю
Коли ви атакуєте в ближньому бою, тримаючи зброю двома руками, й на кістці пошкоджень випадає 1 або 2, ви можете перекинути кістку й мусите використати новий кидок. Для використання цього привілею зброя повинна мати властивість "дворучна" або "універсальна".

#### Захист
Коли істота, яку ви бачите, атакує когось, крім вас, у межах 5 футів від вас, ви можете застосувати свою реакцію і створити перешкоду на кидок атаки. Ви повинні тримати щит.

### Чарування
- - -
На 2-му рівні ви навчилися черпати божественну магію за допомогою медитації і молитов, аби створювати чари подібно клірикам.

#### Підготовка та створення чарів
Таблиця Паладина показує, скільки слотів ви маєте для створення чарів. Щоб створити одні з чарів паладина, ви повинні витратити слот рівня чарів або вищий. Ви відновлюєте всі витрачені слоти чарів, коли завершуєте тривалий відпочинок.   
Ви готуєте список чарів, які доступні вам для створення, вибираючи зі списку чарів паладина. Коли ви робите це, виберіть чари паладина в кількості, що дорівнює вашому модифікатору Харизми + половина вашого рівня паладина, округлена вниз (мінімум одні чари). Чари мають відповідати рівням ваших слотів.    
Наприклад, якщо ви паладин 5-го рівня, ви маєте слоти для чотирьох чарів 1-го рівня та двох чарів 2-го рівня. З Харизмою 14 ви можете підготувати список із чотирьох чарів 1-го або 2-го рівня в будь-якій комбінації. Якщо ви підготуєте чари 1-го рівня **_Лікування ран_**, ви можете витратити на їх створення слот 1-го або 2-го рівня. Створення чарів не видаляє їх зі списку підготовлених.   
Ви можете змінити цей список після завершення тривалого відпочинку. Підготовка нового списку чарів потребує молитви та медитації: принаймні по 1 хвилині на рівень чарів для кожних чарів із вашого списку.

#### Чаротворча здібність
Вашою здібністю для створення чарів є Харизма, оскільки сила чарів походить від сили ваших переконань. Ви застосовуєте свою Харизму щоразу, коли в чарах згадується ваша чаротворча здібність. Крім того, ви застосовуєте свій модифікатор Харизми, коли визначаєте Клас Складності рятівних кидків від своїх чарів, та коли ваші чари вимагають кидка атаки.

> **КС ряткидків від чарів** = 8 + бонус досвіду + ваш модифікатор Харизми

> **Модифікатор атаки чарами** = ваш бонус досвіду + ваш модифікатор Харизми

#### Осередок магії
Ви можете використовувати святий символ як осередок магії для створення чарів паладина.

### Божественна кара
- - -
Починаючи з 2-го рівня, коли ваша атака зброєю ближнього бою влучає по істоті, ви можете витратити один слот чарів, щоб завдати цілі пошкоджень випромінюванням на додачу до пошкоджень від зброї. Додаткові пошкодження складають 2к8 для слоту чарів 1-го рівня, плюс 1к8 за кожен рівень чарів вище 1-го, до максимальних 5к8. Пошкодження зростають на 1к8, якщо ціль атаки - немертвий або погань.

### Божественне здоров’я
- - -
Починаючи з 3-го рівня, божественна магія, яка тече крізь вас, дарує вам імунітет до хвороб.

### Священна клятва
- - -
Коли ви досягаєте 3-го рівня, то складаєте присягу, яка назавжди пов'язує вас як паладина. До цього часу ви були лише на підготовчій стадії свого обраного шляху, але ще не присвятили себе йому. Тепер ви обираєте клятву, таку як клятва відданості.   
Ваш вибір дає вам особливі переваги на 3-му рівні і потім знову на 7-му, 15-му і 20-му рівнях. Ці особливості включають чари клятви та Спрямування божественної енергії.

#### Чари клятви
Кожна клятва має список пов'язаних чарів. Ви отримуєте доступ до цих чарів на рівнях, які зазначено в описі клятви. Коли ви отримуєте доступ до чарів клятви, вони завжди підготовлені. Ці чари не враховуються до підсумку чарів, які ви можете підготувати кожного дня.    
Якщо ви отримали доступ до чарів, які не входять до списку чарів паладина, ці чари, менш із тим, є чарами паладина для вас.

#### Спрямування божественної енергії
Ваша клятва дозволяє спрямувати священну енергію для підживлення магічних ефектів. Кожна можливість Спрямування божественної енергії, надана вашою клятвою, пояснює, як нею користуватися.    
Коли ви використовуєте спрямування божественної енергії, оберіть, яку з можливостей застосувати. Ви повинні завершити короткий або тривалий відпочинок, щоб знову скористатися Спрямуванням священної енергії.    
Деякі ефекти Спрямування божественної енергії потребують рятівних кидків. Коли ви використовуєте такий ефект, його КС дорівнює КС ваших чарів паладина.

### Покращення здібностей
- - -
Коли ви досягаєте 4-го рівня, а також на 8-му, 12-му, 16-тому та 19-му рівнях, ви можете збільшити одну зі своїх здібностей на 2 або дві свої здібності за власним вибором на 1. Як і звичайно, ви не можете збільшити значення здібності вище 20 за допомогою цієї особливості.

### Додаткова атака
- - -
Починаючи з 5-го рівня, ви можете зробити дві атаки, а не одну, коли застосовуєте дію Атакувати у свій хід.

### Аура захисту
- - -
Починаючи з 6-го рівня, коли ви або дружня до вас істота на відстані до 10 футів від вас робить рятівний кидок, така істота отримує до свого ряткидка бонус, що дорівнює вашому модифікатору Харизми (мінімум +1). Ви повинні бути притомні, щоб надати цей бонус.    
На 18-му рівні досяжність цієї аури зростає до 30 футів.

### Аура відваги
- - -
Починаючи з 10-го рівня, вас та дружніх до вас істот на відстані до 10 футів не можна налякати, поки ви притомні.    
На 18-му рівні досяжність цієї аури зростає до 30 футів.

### Покращена божественна кара
- - -
На 11-му рівні ви так наповнені праведною силою, що вся ваша зброя ближнього бою несе в собі божественну енергію. Щоразу, коли ви влучаєте по істоті зброєю ближнього бою, істота отримує додатково 1к8 пошкоджень випромінюванням. Якщо ви також використовуєте Божественну кару під час атаки, то додаєте ці пошкодження до додаткових пошкоджень вашої кари.

### Очисний дотик
- - -
Починаючи з 14-го рівня, ви можете використати дію, щоб припинити одні чари на собі або на одній охочій істоті, якої ви торкаєтеся.    
Ви можете застосувати цю особливість кількість разів, що дорівнює вашому модифікатору Харизми (мінімум один раз). Ви відновлюєте всі використання дотику, коли завершуєте тривалий відпочинок.

## Священні клятви
Обрати шлях паладина - означає також і прийняти багато обітниць, які спонукають вас до праведних справ та активно ведуть шляхом опору злу. Фінальна клятва, складена на 3-му рівні, є кульмінацією усього навчання паладина. Деякі персонажі цього класу не вважають себе справжніми паладинами, доки не досягнуть 3-го рівня та не присягнуть. Для інших саме присягання є лише формальністю, офіційним ствердженням того, що завжди було в серці паладина.

### Клятва відданості
- - -
Клятва відданості пов'язує паладина з піднесеними ідеалами справедливості, чесності і порядку. Ці паладини, яких часом називають кавалерами, білими лицарями або святими воїнами, відповідають ідеальному образу лицаря в осяяних обладунках, що завжди діє гідно в ім'я справедливості та вищого блага. Вони дотримуються найвищих стандартів поведінки, а деякі, на краще чи на гірше, спрямовують до цих стандартів решту світу. Багато з тих, хто склав цю обітницю, віддані богам закону та добра й наслідують їхні догмати на доказ своєї відданості. Вони вважають янголів - досконалих слуг добра - своїми ідеалами, і часто зображують янгольські крила на своїх шоломах чи обладунках.

#### Догмати відданості
Хоча точні слова і сенс клятви відданості варіюються, усі паладини цієї клятви поділяють наступні принципи.    
**Чесність:** Не бреши та не обманюй. Нехай ваше слово буде непорушним.    
**Мужність.** Ніколи не бійся діяти, але дій обережно.    
**Співчуття.** Допомагай іншим, захищай слабких та карай тих, хто їм погрожує. Проявляй милосердя до ворогів, але роби це з розумом.    
**Чесність.** Стався до людей справедливо, і нехай твої благородні справи будуть прикладом для них. Роби якомога більше добра, і завдавай якомога менше шкоди.    
**Обов’язок.** Відповідай за свої дії та їхні наслідки, захищаючи тих, кого оберігаєш, і підкоряйся тим, хто має владу над тобою.

#### Чари клятви
Ви отримуєте чари клятви на вказаних рівнях паладина.

| Рівень паладина | Чари                                |
| --------------- | ----------------------------------- |
| 3-й             | _захист від зла і добра, прихисток_ |
| 5-й             | _мале відновлення, зона правди_     |
| 9-й             | _маяк надії, розсіювання магії_     |
| 13-й            | _свобода рухів, вартовий віри_      |
| 17-й            | _звернення, вогнепад_               |

#### Спрямування божественної енергії
Коли ви присягаєте цій клятві на 3-му рівні, то отримуєте наступні дві можливості Спрямування божественної енергії.

**Священна зброя.** Дією ви можете наповнити одну зброю, яку тримаєте, позитивною енергією, використовуючи Спрямування божественної енергії. На 1 хвилину ви додаєте свій модифікатор Харизми до кидків атаки, зроблених цією зброєю (з мінімальним бонусом +1). Зброя також випромінює яскраве світло радіусом 20 футів та тьмяне світло ще на 20 футів. Якщо зброя ще не є магічною, вона стає такою на час дії цього ефекту. Ви можете припинити цей ефект у свій хід як частину будь-якої дії. Якщо ви не тримаєте й не несете цю зброю або якщо ви непритомні, ефект закінчується.    
**Вигнання нечестивих.** Дією ви демонструєте свій святий символ і промовляєте слова молитви, яка вражає погань і немертвих, використовуючи Спрямування божественної енергії. Кожна погань чи немертвий, що може бачити або чути вас на відстані до 30 футів, мусить зробити рятівний кидок Мудрості. Якщо рятівний кидок невдалий, істота вигнана на 1 хвилину або до отримання пошкоджень.    
Вигнана істота витрачає свої ходи на те, щоб відійти від вас якнайдалі, і не може добровільно підійти до вас ближче, ніж на 30 футів. Вона також не може застосовувати реакції. Дією істота може виконувати тільки Ривок, або намагатися уникнути ефекту, який перешкоджає їй рухатися. Якщо рухатися немає куди, істота може використати дію, щоб Ухилятися.

#### Аура відданості
Починаючи з 7-го рівня, вас та дружніх до вас істот на відстані до 10 футів не можна зачарувати, поки ви притомні.    
На 18-му рівні досяжність цієї аури зростає до 30 футів.

#### Чистота духу
Починаючи з 15-го рівня, ви завжди під ефектами чарів **_захисту від зла й добра_**.

#### Святий німб
На 20-му рівні ви можете дією почати випромінювати ауру сонячного світла. Протягом 1 хвилини навколо вас виникає яскраве світло радіусом 30 футів, і ще 30 футів тьмяного світла.    
Щоразу, коли ворожа істота починає хід у яскравому світлі, вона отримує 10 пошкоджень випромінюванням.     
Крім того, поки триває світло, ви маєте перевагу на рятівні кидки проти чарів, створених поганню або немертвими.     
Після застосування цієї особливості, ви не можете використовувати її знову, поки не завершите тривалий відпочинок.
> ##### Порушення клятви
> 
> Паладин намагається дотримуватися найвищих стандартів поведінки, але навіть найдоброчесніший із паладинів може помилятися. Іноді правильний шлях виявляється занадто вимогливим, іноді ситуація вимагає меншого з двох зол, а іноді й розпал емоцій змушує паладина переступити через свою клятву. Паладин, що порушив обітницю, зазвичай просить відпущення гріхів у клірика своєї віри, або в іншого паладина того самого ордену. Паладин може провести всю ніч у молитві на знак спокути, або постувати, або здійснити інший подібний акт самозречення. Після обряду сповіді та прощення паладин очищається. Якщо паладин навмисно порушує свою обітницю і не виявляє ознак спокути, наслідки можуть бути більш серйозними. На розсуд Майстра такий паладин може примусово облишити цей клас та взяти інший.
