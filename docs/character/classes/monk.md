Опис: Правила та інформація для класу Монах із 5-ї версії (5e) SRD (Довідник із документації системи).

# Монах

| Рівень | Бонус досвіду | Бойові мистецтва | Пункти Кі | Рух без броні | Особливості                                           |
| ------ | ------------- | ---------------- | --------- | ------------- | ----------------------------------------------------- |
| 1-й    | +2            | 1к4              | -         | -             | Захист без броні, Бойові мистецтва                    |
| 2-й    | +2            | 1к4              | 2         | +10 фут.      | Кі, Рух без броні                                     |
| 3-й    | +2            | 1к4              | 3         | +10 фут.      | Монастирська традиція, Відбивання снарядів            |
| 4-й    | +2            | 1к4              | 4         | +10 фут.      | Покращення здібностей, Повільне падіння               |
| 5-й    | +3            | 1к6              | 5         | +10 фут.      | Додаткова атака, Приголомшливий удар                  |
| 6-й    | +3            | 1к6              | 6         | +15 фут.      | Сповнені Кі удари, Особливість монастирської традиції |
| 7-й    | +3            | 1к6              | 7         | +15 фут.      | Ухилення, Спокій розуму                               |
| 8-й    | +3            | 1к6              | 8         | +15 фут.      | Покращення здібностей                                 |
| 9-й    | +4            | 1к6              | 9         | +15 фут.      | Неброньоване покращення руху                          |
| 10-й   | +4            | 1к6              | 10        | +20 фут.      | Чистота тіла                                          |
| 11-й   | +4            | 1к8              | 11        | +20 фут.      | Особливість монастирської традиції                    |
| 12-й   | +4            | 1к8              | 12        | +20 фут.      | Покращення здібностей                                 |
| 13-й   | +5            | 1к8              | 13        | +20 фут.      | Мова сонця та місяця                                  |
| 14-й   | +5            | 1к8              | 14        | +25 фут.      | Діамантова душа                                       |
| 15-й   | +5            | 1к8              | 15        | +25 фут.      | Вічне тіло                                            |
| 16-й   | +5            | 1к8              | 16        | +25 фут.      | Покращення здібностей                                 |
| 17-й   | +6            | 1к10             | 17        | +25 фут.      | Особливість монастирської традиції                    |
| 18-й   | +6            | 1к10             | 18        | +30 фут.      | Порожнє тіло                                          |
| 19-й   | +6            | 1к10             | 19        | +30 фут.      | Покращення здібностей                                 |
| 20-й   | +6            | 1к10             | 20        | +30 фут.      | Досконалість                                          |

## Класові особливості
Як монах ви здобуваєте наступні класові особливості.

### Пункти здоров'я
**Кістки здоров'я:** 1к8 за рівень монаха  
**Пункти здоров'я на 1-му рівні:** 8 + ваш модифікатор Статури  
**Пункти здоров'я на вищих рівнях:** 1к8 (або 5) + ваш модифікатор Статури за кожен рівень монаха після першого

### Досвід
**Броня:** Жодна  
**Зброя:** Проста зброя, короткі мечі  
**Інструменти: ** Виберіть один тип ремісничих інструментів або один музичний інструмент  
**Рятівні кидки:** Сила, Спритність  
**Навички:** Виберіть дві навички з-поміж наступних: Акробатика, Атлетика, Історія, Інтуїція, Релігія та Непомітність

### Спорядження
Ви починаєте з наступним спорядженням, на додачу до спорядження, яке надає ваша передісторія:

* (a) короткий меч або (б) будь-яка проста зброя
* (a) набір дослідника підземель або (b) набір мандрівника
* 10 дротиків

### Захист без броні
- - -
Починаючи з 1-го рівня, поки ви носите броні та щита, ваш КЗ дорівнює 10 + ваш модифікатор Спритності + ваш модифікатор Мудрості.

### Бойові мистецтва
- - -
На 1-му рівні ваша практика бойових мистецтв дозволяє вам опанувати стилі бою, де застосовують беззбройні удари та зброю монахів, таку як короткі мечі та будь-яка проста зброя, що не має властивостей дворучної або важкої. Поки ви не озброєні або маєте тільки зброю монаха, і при цьому не носите жодної броні чи щитів, ви отримуєте наступні привілеї:

* Ви можете використовувати Спритність замість Сили для кидків атак і пошкоджень своїми беззбройними ударами та зброєю монаха.
* Ви можете замінити звичайні пошкодження своїх беззбройних ударів чи зброї монаха на к4. Ця кістка змінюється, коли ви досягаєте нових рівнів класу, як показано у колонці "Бойові мистецтва" таблиці класу Монах.
* Коли у свій хід ви використовуєте дію Атакувати беззбройним ударом або зброєю монаха, ви можете здійснити один беззбройний удар бонусною дією. Наприклад, якщо ви обираєте дію Атакувати й атакуєте бойовим посохом, ви можете також завдати беззбройного удару бонусною дією, за умови, що ви ще не використали бонусну дію в цьому ходу.

Окремі монастирі використовують спеціальні форми монашої зброї. Наприклад, ви можете використовувати палицю з двох дерев'яних брусків, з'єднаних коротким ланцюгом (таку зброю називають нунчаками), або серп із коротшим і прямішим лезом (інша назва - кама). Як би не називалася ваша зброя монаха, ви можете застосувати до неї ігрову статистику, наведену в розділі для зброї.

### Кі
- - -
На 2-му рівні ваші тренування дозволяють вам приборкати містичну енергію кі. Ваш доступ до цієї енергії відображений кількістю пунктів кі. Ваш рівень монаха визначає кількість доступних пунктів кі, як це показано у відповідній колонці таблиці класу Монах.   
Ви можете витратити ці пункти на активацію різних опцій кі. Вам відомі три наступні особливості: Шквал ударів, Терпляча оборона та Крок вітру. Ви вивчаєте більше особливостей кі, коли здобуваєте нові рівні цього класу.   
Коли ви витрачаєте пункт кі, він стає недоступним, поки ви не завершите короткий або тривалий відпочинок, після чого всі витрачені пункти повертаються до вас. Ви повинні витратити не менше 30 хвилин часу, щоб знову відновити пункти кі.   
Деякі з ваших особливостей кі вимагають від цілі зробити рятівний кидок, аби протистояти створеному ефекту. Клас складності (КС) рятівного кидка розраховується так:

> КС ряткидків проти Кі = 8 + бонус досвіду + ваш модифікатор Мудрості

#### Шквал ударів
У свій хід одразу після дії Атакувати ви можете витратити 1 кі, щоб бонусною дією зробити два беззбройні удари.

#### Терпляча оборона
У свій хід ви можете застосувати 1 кі та витратити бонусну дію, щоб Ухилятися.

#### Крок вітру
У свій хід ви можете застосувати 1 кі та витратити свою бонусну дію, щоб Відступити або зробити Ривок, і дистанція стрибка для вас у цьому раунді подвоюється.

### Рух без броні
- - -
На 2-му рівні ваша швидкість збільшується на 10 футів, поки ви не носите броні та щита. Цей бонус збільшується, коли ви досягаєте певного рівня у цьому класі, як показано в таблиці класу Монах.   
На 9-му рівні ви отримуєте здатність рухатися по вертикальних та рідких поверхнях, не падаючи під час руху.

### Монастирська традиція
- - -
Коли ви досягаєте 3-го рівня, ви обираєте монастирську традицію, яку будете наслідувати: Шлях відкритої долоні, Шлях тіні або Шлях чотирьох стихій, деталі яких перелічено в кінці опису класу. Ваша традиція надає вам особливості на 3-му рівні, і потім на 6-му, 11-му та 17-му рівнях.

### Відбиття снарядів
- - -
На 3-мі рівні ви можете використати свою реакцію, щоб відхилити або спіймати снаряд, коли вас атакують далекобійною зброєю. Коли ви робите це, то шкода, завдана атакою, зменшується на 1к10 + модифікатор вашої Спритності + ваш рівень монаха.  
Якщо ви знижуєте пошкодження до 0, то можете зловити снаряд, якщо він достатньо малий, щоб тримати в одній руці й мати хоча б одну руку вільною. Якщо ви ловите снаряд у такий спосіб, то можете застосувати 1 кі й витратити частину своєї реакції, щоб здійснити далекобійну атаку спійманою зброєю чи снарядом. Ви здійснюєте атаку з бонусом досвіду, незалежно від вашої опанованої зброї, і снаряд для цієї атаки вважається зброєю монаха із нормальною дистанцією 20 футів та максимальною дистанцією 60 футів.

### Покращення здібностей
- - -
Коли ви досягаєте 4-го рівня, а також на 8-му, 12-му, 16-тому та 19-му рівнях, ви можете збільшити одну зі своїх здібностей на 2 або дві свої здібності за власним вибором на 1. Як і звичайно, ви не можете збільшити значення здібності вище 20 за допомогою цієї особливості.

### Повільне падіння
- - -
На 4-му рівні, коли ви падаєте, то можете використати реакцію, щоб знизити будь-які пошкодження від падіння на значення, у п'ять разів більше за ваш рівень у класі монаха.

### Додаткова атака
- - -
Починаючи з 5-го рівня, ви можете зробити дві атаки, а не одну, коли застосовуєте дію Атакувати у свій хід.

### Приголомшливий удар
- - -
Починаючи з 5-го рівня, ви можете втрутитися в потік кі у тілі свого опонента. Коли ви влучаєте по іншій істоті атакою зброєю ближнього бою, ви можете застосувати 1 кі, щоб здійснити приголомшливий удар. Ціль повинна виконати успішний ряткидок Статури або буде приголомшена до кінця вашого наступного ходу.

### Сповнені Кі удари
- - -
Починаючи з 6-го рівня, ваші беззбройні удари вважаються магічними для подолання стійкості та імунітету від магічних атак та пошкоджень.

### Ухилення
- - -
На 7-му рівні ваша інстинктивна рухливість дозволяє ухилятися зі шляху певних зональних ефектів, таких як блискавкове дихання блакитного дракона чи чари вогняної кулі. Якщо ви зазнаєте ефекту, який дозволяє зробити ряткидок Спритності для отримання половини пошкоджень, ви натомість не отримуєте жодного пошкодження за умови успішного ряткидка, і тільки половину пошкоджень у випадку невдачі.

### Спокій розуму
- - -
Починаючи з 7-го рівня, ви можете витратити дію, щоб закінчити для себе один із ефектів, який спричиняє зачарований або наляканий стан.

### Чистота тіла
- - -
На 10-му рівні ваша майстерність кі дає вам імунітет від хвороб та отрут.

### Мова сонця та місяця
- - -
Починаючи з 13-го рівня, ви навчаєтеся досягати кі у свідомості інших, так що ви розумієте всі розмовні мови. На додаток, будь-яка істота, яка може зрозуміти мову, може зрозуміти, що ви кажете.

### Діамантова душа
- - -
На 14-му рівні завдяки майстерності кі ви опановуєте всі рятівні кидки. Крім того, щоразу, коли ви провалюєте рятівний кидок, ви можете застосувати 1 кі, щоб повторити ряткидок і взяти другий результат.

### Вічне тіло
- - -
На 15-му рівні ваша кі підтримує вас настільки, що ви не страждаєте від жодних наслідків старості, і вас неможливо постарити магічним шляхом. Однак ви все одно можете померти від старості. Крім того, вам більше не потрібна їжа або вода.

### Порожнє тіло
- - -
Починаючи з 18-го рівня, ви можете застосувати 4 пункти кі, щоб стати невидимим на 1 хвилину. Під час цього ви також здобуваєте стійкість до всіх пошкоджень, крім силового поля. Крім того, ви можете витратити 8 кі для створення чарів **астральної проєкції** без потреби в матеріальних компонентах. Коли ви робите це, ви не можете взяти з собою інших істот.

### Досконалість
- - -
На 20-му рівні, коли ви робите кидок ініціативи й не маєте жодного пункту кі, ви відновлюєте 4 пункти кі.

## Монастирська традиція
Три традиції вивчення монаших практик поширені в монастирях, розкиданих по всьому мультисвіту. Більшість монастирів практикують винятково одну традицію, але окремі вшановують три традиції і навчають кожного монаха відповідно до його потреб та інтересів. Усі три традиції покладаються на ті ж основні техніки, які розрізняються зі зростанням досвіду адепта. Отже, монаху потрібно обрати одну з традицій при досягненні 3-го рівня.

### Шлях відкритої долоні
- - -
Монахи Шляху відкритої долоні є неперевершеними майстрами бойових мистецтв, як із використанням зброї, так і без неї. Вони вивчають техніки, які дозволяють штовхати й перекидати суперника, а також здатні лікувати себе, маніпулюючи енергією кі. Вони практикують розширені медитації, щоб захищати себе від пошкоджень.

#### Техніка відкритої долоні
Коли ви обираєте цю традицію на 3-му рівні, ви можете маніпулювати ворожою енергією кі, спрямовуючи проти неї свою власну. Щоразу, коли ви влучаєте по істоті однією з атак Шквалу ударів, ви можете піддати свою ціль одному з наступних ефектів:

* Ціль має здійснити успішний ряткидок Спритності або буде збита з ніг.
* Ціль має здійснити ряткидок Сили. У випадку невдачі ви можете відштовхнути ціль від себе на 15 футів.
* Ціль не може застосовувати реакції до кінця вашого наступного ходу.

#### Цілісність тіла
На 6-му рівні ви набуваєте здатності зцілювати себе. Дією ви можете відновити пункти здоров'я у кількості, що у три рази більша за ваш рівень у класі монаха. Ви повинні завершити тривалий відпочинок, перш ніж зможете скористатися цією особливістю знову.

#### Умиротворення
На 11-му рівні ви можете здійснити спеціальну медитацію, яка оточує вас аурою миру. Наприкінці тривалого відпочинку ви отримуєте ефект **святилища**, який триває до початку вашого наступного тривалого відпочинку (чари можуть закінчитися раніше, як звичайно). КС ряткидка для цих чарів дорівнює 8 + ваш модифікатор Мудрості + ваш бонус досвіду.

#### Тремтлива долоня
На 17 рівні ви отримуєте здатність створювати смертельні вібрації у чиємусь тілі. Коли ви влучаєте по істоті беззбройним ударом, ви можете застосувати 3 кі, щоб почати невловимі вібрації, які тривають кількість днів, що дорівнює вашому рівню монаха. Вібрації є нешкідливими, поки ви не використаєте дію, щоб припинити їх. Щоб зробити це, ви і ціль повинні бути в одному вимірі існування. Коли ви використовуєте цю дію, істота має зробити ряткидок Статури. У разі невдачі пункти здоров'я істоти знижуються до 0. У разі успіху істота отримує 10к10 некротичних пошкоджень.   
Ви можете утримувати під цим ефектом лише одну істоту за раз. Ви можете завершити ці вібрації, не завдаючи шкоди, якщо не використаєте дію.
