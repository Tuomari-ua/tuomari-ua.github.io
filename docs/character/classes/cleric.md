Опис: Правила та інформація для класу Клірик із 5-ї версії (5e) SRD (Довідник із документації системи).

# Клірик

| Рівень | Бонус досвіду | Вивчені заклини | 1-й | 2-й | 3-й | 4-й | 5-й | 6-й | 7-й | 8-й | 9-й | Особливості                                                                        |
| ------ | ------------- | --------------- | --- | --- | --- | --- | --- | --- | --- | --- | --- | ---------------------------------------------------------------------------------- |
| 1-й    | +2            | 3               | 2   | -   | -   | -   | -   | -   | -   | -   | -   | Створення чарів, Божественний домен                                                |
| 2-й    | +2            | 3               | 3   | -   | -   | -   | -   | -   | -   | -   | -   | Спрямування божественної енергії (1/відп), Особливість божественного домену        |
| 3-й    | +2            | 3               | 4   | 2   | -   | -   | -   | -   | -   | -   | -   | -                                                                                  |
| 4-й    | +2            | 4               | 4   | 3   | -   | -   | -   | -   | -   | -   | -   | Покращення здібностей                                                              |
| 5-й    | +3            | 4               | 4   | 3   | 2   | -   | -   | -   | -   | -   | -   | Знищення немертвих (КН 1/2)                                                        |
| 6-й    | +3            | 4               | 4   | 3   | 3   | -   | -   | -   | -   | -   | -   | Спрямування божественної енергії (2/відп.), Особливість божественного домену       |
| 7-й    | +3            | 4               | 4   | 3   | 3   | 1   | -   | -   | -   | -   | -   | -                                                                                  |
| 8-й    | +3            | 4               | 4   | 3   | 3   | 2   | -   | -   | -   | -   | -   | Покращення здібностей, Знищення немертвих (КН 1), Особливість божественного домену |
| 9-й    | +4            | 4               | 4   | 3   | 3   | 3   | 1   | -   | -   | -   | -   | -                                                                                  |
| 10-й   | +4            | 5               | 4   | 3   | 3   | 3   | 2   | -   | -   | -   | -   | Божественне втручання                                                              |
| 11-й   | +4            | 5               | 4   | 3   | 3   | 3   | 2   | 1   | -   | -   | -   | Знищення немертвих (КН 2)                                                          |
| 12-й   | +4            | 5               | 4   | 3   | 3   | 3   | 2   | 1   | -   | -   | -   | Покращення здібностей                                                              |
| 13-й   | +5            | 5               | 4   | 3   | 3   | 3   | 2   | 1   | 1   | -   | -   | -                                                                                  |
| 14-й   | +5            | 5               | 4   | 3   | 3   | 3   | 2   | 1   | 1   | -   | -   | Знищення немертвих (КН 3)                                                          |
| 15-й   | +5            | 5               | 4   | 3   | 3   | 3   | 2   | 1   | 1   | 1   | -   | -                                                                                  |
| 16-й   | +5            | 5               | 4   | 3   | 3   | 3   | 2   | 1   | 1   | 1   | -   | Покращення здібностей                                                              |
| 17-й   | +6            | 5               | 4   | 3   | 3   | 3   | 2   | 1   | 1   | 1   | 1   | Знищення немертвих (КН 4), Особливість божественного домену                        |
| 18-й   | +6            | 5               | 4   | 3   | 3   | 3   | 3   | 1   | 1   | 1   | 1   | Спрямування божественної енергії (3/відп.)                                         |
| 19-й   | +6            | 5               | 4   | 3   | 3   | 3   | 3   | 2   | 1   | 1   | 1   | Покращення здібностей                                                              |
| 20-й   | +6            | 5               | 4   | 3   | 3   | 3   | 3   | 2   | 2   | 1   | 1   | Вдосконалене божественне втручання                                                 |

## Класові особливості
Як клірик ви здобуваєте наступні класові особливості.

### Пункти здоров'я
**Кістки здоров'я:** 1к8 за рівень клірика  
**Пункти здоров'я на 1-му рівні:** 8 + ваш модифікатор Статури  
**Пункти здоров'я на вищих рівнях:** 1к8 (або 5) + ваш модифікатор Статури за кожен рівень клірика після першого

### Досвід
**Броня:** Легка броня, середня броня. щити  
**Зброя:** Проста зброя  
**Інструменти: ** Жодних  
**Рятівні кидки:** Мудрість, Харизма  
**Навички:** Виберіть дві навички з-поміж наступних: Історія, Інтуїція, Медицина, Переконливість та Релігія

### Спорядження
Ви починаєте з наступним спорядженням, на додачу до спорядження, яке надає ваша передісторія:

* (a) булава (b) бойовий молот (якщо ця зброя опанована)
* (a) луската броня, (б) шкіряна броня, або (c) кольчуга (якщо ця броня опанована)
* (a) легкий арбалет та 20 болтів або (b) будь-яка проста зброя
* (a) набір священика або (b) набір мандрівника
* Щит і святий символ

### Чарування
- - -
Як провідник божественної сили ви можете створювати чари клірика.

#### Заговори
На першому рівні ви знаєте три заклини зі списку чарів клірика за своїм вибором. Ви вивчаєте додаткові заклини клірика за власним вибором на вищих рівнях, як наведено у колонці "Заклини клірика" таблиці класу Клірик.

#### Підготовка та створення чарів
Таблиця Клірика показує, скільки слотів ви маєте для створення чарів першого та вищих рівнів. Щоб створити одні з цих чарів, ви повинні витратити слот рівня чарів або вищий. Ви відновлюєте всі витрачені слоти чарів, коли завершуєте тривалий відпочинок.   
Ви заздалегідь готуєте список чарів, які доступні вам для створення, вибираючи зі списку чарів клірика. Коли ви робите це, виберіть чари клірика в кількості, що дорівнює вашому модифікатору Мудрості + ваш рівень клірика (мінімум одні чари). Чари мають відповідати рівням ваших слотів.   
Наприклад, якщо ви клірик 3-го рівня, ви маєте слоти для чотирьох чарів 1-го рівня та двох чарів 2-го рівня. З мудрістю 16 ваш список підготовлених заклинань може включати шість заклинань 1-го або 2-го рівня в будь-якій комбінації. Якщо ви підготуєте чари 1-го рівня **_Лікування ран_**, ви можете витратити на їх створення слот 1-го або 2-го рівня. Створення чарів не видаляє їх зі списку підготовлених.   
Ви можете змінити цей список після завершення тривалого відпочинку. Підготовка нового списку чарів потребує молитви та медитації: принаймні по 1 хвилині на рівень чарів для кожних чарів із вашого списку.

#### Чаротворча здібність
Вашою здібністю для створення чарів є Мудрість. Сила чарів надходить від вашої відданості своєму божеству. Ви застосовуєте свою Мудрість щоразу, коли в чарах згадується ваша чаротворча здібність. Крім того, ви застосовуєте свій модифікатор Мудрості, коли визначаєте Клас Складності рятівних кидків від своїх чарів, та коли ваші чари вимагають кидка атаки.
> **КС ряткидків чарів** = 8 + ваш бонус досвіду + ваш модифікатор Мудрості **Модифікатор атаки чарами** = ваш бонус досвіду + модифікатор Мудрості

#### Ритуальне чарування
Ви можете створювати чари за допомогою ритуалу, якщо чари мають позначку "ритуал" та якщо ви їх підготували.

#### Осередок магії
Ви можете використовувати святий символ як осередок магії для створення чарів клірика.

### Божественний домен
- - -
Оберіть один домен, пов’язаний із вашим божеством: Знання, Життя, Світло, Природа, Буря, Обман або Війна. Переваги кожного домену перелічено в кінці опису класу, і кожен домен надає пропозиції щодо пов'язаних божеств. Ваш вибір дарує вам чари домену та інші особливості, починаючи з 1-го рівня. Він також надає вам додаткові способи Спрямування божественної енергії, коли ви отримуєте цю особливість на 2-му рівні, та додаткові привілеї на 6-му, 14-му та 17-му рівнях.

#### Чари домену
Кожен домен має власний список чарів, доступ до яких ви дотримуєте, коли досягаєте певних рівнів у своєму класі, як показано в описі домену. Щойно ви отримали доступ до чарів домену, для вас вони завжди вважаються підготовленими і не враховуються до підсумку чарів, які ви можете підготувати кожного дня.   
Якщо ваші чари домену не входять до списку чарів клірика, вони все одно вважаються чарами клірика для вас.

### Спрямування божественної енергії
- - -
На 2-му рівні ви набуваєте здатності спрямовувати священну енергію безпосередньо від божества для підживлення магічних ефектів. Ви починаєте з двох таких ефектів: Вигнання немертвих та ефекту, визначеного доменом. Деякі домени надають додаткові ефекти, коли ви досягаєте певних рівнів у своєму класі, як зазначено в описі домену.    
Коли ви застосовуєте Спрямування божественної енергії, ви обираєте, який із ефектів створити. Ви повинні закінчити короткий або тривалий відпочинок, щоб знову скористатися Спрямуванням божественної енергії. Деякі ефекти Спрямування божественної енергії потребують рятівних кидків. Коли ви застосовуєте такий ефект, КС рятівного кидка дорівнює звичайному КС від ваших чарів.   
Починаючи з 6-го рівня, ви можете спрямовувати енергію двічі між відпочинками, а починаючи з 18-го рівня Спрямування божественної енергії доступне вам тричі між відпочинками. Коли ви завершуєте короткий або тривалий відпочинок, усі використані Спрямування божественної енергії відновлюються.

#### Спрямування божественної енергії: Вигнання невмерлих
Дією ви демонструєте свій святий символ і промовляєте слова молитви, яка вражає немертвих. Кожен немертвий, що може бачити або чути вас і перебуває не далі, ніж за 30 футів, мусить зробити рятівний кидок Мудрості. Якщо рятівний кидок невдалий, істота вигнана на 1 хвилину або до отримання будь-яких пошкоджень.   
Вигнана істота витрачає свої ходи на те, щоб відійти від вас якнайдалі, і не може добровільно підійти до вас ближче, ніж на 30 футів. Вона також не може застосовувати реакції. Дією істота може виконувати тільки Ривок, або намагатися уникнути ефекту, який перешкоджає їй рухатися. Якщо рухатися немає куди, істота може використати дію Ухилятися.

### Покращення здібностей
- - -
Коли ви досягаєте 4-го рівня, а також на 8-му, 12-му, 16-тому та 19-му рівнях, ви можете збільшити одну зі своїх здібностей на 2 або дві свої здібності за власним вибором на 1. Як і звичайно, ви не можете збільшити значення здібності вище 20 за допомогою цієї особливості.

### Знищення немертвих
- - -
На 5-му рівні, коли невмерлий провалює рятівний кидок проти вашої особливості Вигнання мертвих, ця істота негайно знищується, за умови, що її Клас Небезпеки нижчий або дорівнює певному порогу, як показано в таблиці "Знищення невмерлих".

| Рівень клірика | Знищення немертвих із КН... |
| -------------- | --------------------------- |
| 5-й            | 1/2 або менше               |
| 8-й            | 1 або менше                 |
| 11-й           | 2 або менше                 |
| 14-й           | 3 або менше                 |
| 17-й           | 4 або менше                 |

### Божественне втручання
- - -
З 10-го рівня ви можете звернутися до свого божества для втручання від вашого імені, коли ви цього найбільше потребуєте.   
Залучення допомоги божества вимагає вашої дії. Опишіть допомогу, якої потребуєте, і зробіть кидок к100. Якщо випало число, що менше за ваш рівень клірика, божество втручається. Майстер вибирає природу втручання; буде доречним ефект будь-яких чарів чи особливостей клірика.   
Якщо ваше божество втрутилося, ви не можете знову використати цю функцію упродовж 7 днів. Інакше, ви можете використовувати його знову після завершення тривалого відпочинку.   
На 20-му рівні ваше прохання про втручання виконується автоматично без потреби робити кидок.

### Домен життя
- - -
Домен Життя зосереджений на яскравій позитивній енергії, одній з основних сил всесвіту, які підтримують все життя. Боги життя сприяють життєздатності та здоров'ю шляхом зцілення хворих та поранених, турботою про тих, хто цього потребує, та виганяючи сили смерті та нежиття. Майже будь-яке не-зле божество може заявляти про свій вплив на цей домен, особливо сільськогосподарські боги (такі як Чонті, Аравай і Деметер), боги сонця (наприклад, Латандер, Пелор і Ра-Хорахті), боги зцілення чи витривалості (наприклад, Ільматер, Мішакал, Аполлон та Діансехт), боги домівки та спільноти (наприклад, Гестія, Хатор і Болдрей).

#### Чари домену життя
| Рівень клірика | Чари                                   |
| -------------- | -------------------------------------- |
| 1-й            | _благословення, лікування ран_         |
| 3-й            | _менше відновлення, духовна зброя_     |
| 5-й            | _маяк надії, відродження_              |
| 7-й            | _оберіг від смерті, охоронець віри_    |
| 9-й            | _групове лікування ран, оживити мерця_ |

#### Додатковий досвід
Коли ви вибираєте цей домен на 1-му рівні, ви опановуєте важку броню.

#### Послідовник життя
Крім того, з 1-го рівня ваші цілющі чари стають більш ефективними. Щоразу, коли ви застосовуєте чари 1-го або вищого рівня, щоб відновити пункти здоров'я істоти, ця істота відновлює додаткові пункти здоров'я, що дорівнюють 2 + рівень чарів.

#### Спрямування божественної енергії: Збереження життя
На 2-му рівні ви можете використовувати спрямування божественної енергії для зцілення важко поранених.   
Дією ви показуєте свій святий символ і пробуджуєте цілющу енергію, яка може відновити кількість пунктів здоров'я, що дорівнює вашому п'ятикратному рівню в класі клірика. Виберіть будь-яких істот на відстані не більше 30 футів від себе і розподіліть ці пункти здоров'я між ними. Ця особливість може відновити щонайбільше, ніж половину максимальних пунктів здоров'я. Ви не можете застосувати особливість на немертвих або конструктів.

#### Благословенний цілитель
На 6-му рівні зцілювальні чари, які ви створюєте для інших, так само діють і на вас. Коли ви створюєте чари 1-го рівня або вище для відновлення пунктів здоров'я іншої істоти, але не власних, ви також відновлюєте для себе кількість пунктів здоров'я, що дорівнює 2 + рівень чарів.

#### Божественний удар
На 8-му рівні ви отримуєте можливість наповнювати удари зброї своєю божественною енергією. Один раз на кожен свій хід, коли ви влучаєте по істоті атакою зброєю, ви можете завдати цією атакою додаткові 1к8 пошкоджень випромінюванням. Коли ви досягнете 14-го рівня, додаткові пошкодження збільшуються до 2к8.

#### Неперевершене зцілення
На 17-му рівні, коли зазвичай ви кидаєте одну чи більше кісток для відновлення пунктів здоров'я чарами, ви натомість застосовуєте найбільший можливий результат такого кидка. Наприклад, замість відновлення 2к6 пунктів здоров'я істоти, ви відновлюєте 12 пунктів.
