Опис: Правила та інформація для класу Маг із 5-ї версії (5e) SRD (Довідник із документації системи).

# Маг

| Рівень | Бонус досвіду | Відомі заклини | 1-й | 2-й | 3-й | 4-й | 5-й | 6-й | 7-й | 8-й | 9-й | Особливості                                                                      |
| ------ | ------------- | -------------- | --- | --- | --- | --- | --- | --- | --- | --- | --- | -------------------------------------------------------------------------------- |
| 1-й    | +2            | 3              | 2   | -   | -   | -   | -   | -   | -   | -   | -   | [Створення чарів](#створення-чарів), [Магічне відновлення](#магічне-відновлення) |
| 2-й    | +2            | 3              | 3   | -   | -   | -   | -   | -   | -   | -   | -   | [Магічна традиція](#магічна-традиція)                                            |
| 3-й    | +2            | 3              | 4   | 2   | -   | -   | -   | -   | -   | -   | -   | -                                                                                |
| 4-й    | +2            | 4              | 4   | 3   | -   | -   | -   | -   | -   | -   | -   | [Покращення здібностей](#покращення-здібностей)                                  |
| 5-й    | +3            | 4              | 4   | 3   | 2   | -   | -   | -   | -   | -   | -   | -                                                                                |
| 6-й    | +3            | 4              | 4   | 3   | 3   | -   | -   | -   | -   | -   | -   | Особливість магічної традиції                                                    |
| 7-й    | +3            | 4              | 4   | 3   | 3   | 1   | -   | -   | -   | -   | -   | -                                                                                |
| 8-й    | +3            | 4              | 4   | 3   | 3   | 2   | -   | -   | -   | -   | -   | [Покращення здібностей](#покращення-здібностей)                                  |
| 9-й    | +4            | 4              | 4   | 3   | 3   | 3   | 1   | -   | -   | -   | -   | -                                                                                |
| 10-й   | +4            | 5              | 4   | 3   | 3   | 3   | 2   | -   | -   | -   | -   | Особливість магічної традиції                                                    |
| 11-й   | +4            | 5              | 4   | 3   | 3   | 3   | 2   | 1   | -   | -   | -   | -                                                                                |
| 12-й   | +4            | 5              | 4   | 3   | 3   | 3   | 2   | 1   | -   | -   | -   | [Покращення здібностей](#покращення-здібностей)                                  |
| 13-й   | +5            | 5              | 4   | 3   | 3   | 3   | 2   | 1   | 1   | -   | -   | -                                                                                |
| 14-й   | +5            | 5              | 4   | 3   | 3   | 3   | 2   | 1   | 1   | -   | -   | Особливість магічної традиції                                                    |
| 15-й   | +5            | 5              | 4   | 3   | 3   | 3   | 2   | 1   | 1   | 1   | -   | -                                                                                |
| 16-й   | +5            | 5              | 4   | 3   | 3   | 3   | 2   | 1   | 1   | 1   | -   | [Покращення здібностей](#покращення-здібностей)                                  |
| 17-й   | +6            | 5              | 4   | 3   | 3   | 3   | 2   | 1   | 1   | 1   | 1   | -                                                                                |
| 18-й   | +6            | 5              | 4   | 3   | 3   | 3   | 3   | 1   | 1   | 1   | 1   | [Майстерні чари](#майстерні-чари)                                                |
| 19-й   | +6            | 5              | 4   | 3   | 3   | 3   | 3   | 2   | 1   | 1   | 1   | [Покращення здібностей](#покращення-здібностей)                                  |
| 20-й   | +6            | 5              | 4   | 3   | 3   | 3   | 3   | 2   | 2   | 1   | 1   | [Особисті чари](#особисті-чари)                                            |

## Класові особливості
Як Маг ви здобуваєте наступні класові особливості.

### Пункти здоров'я
**Кістки здоров'я:** 1к6 за рівень Мага
**Пункти здоров'я на 1-му рівні:** 8 + ваш модифікатор Статури  
**Пункти здоров'я на вищих рівнях:** 1к6 (або 4) + ваш модифікатор Статури за кожен рівень Мага після першого

### Досвід
**Броня:** Жодної  
**Зброя:** Кинджали, дротики, пращі, бойові посохи, легкі арбалети   
**Інструменти:** Жодних   
**Рятівні кидки:** Інтелект, Мудрість    
**Навички:** Виберіть дві навички з-поміж наступних: Аркана, Історія, Інтуїція, Розслідування, Медицина та Релігія

### Спорядження
Ви починаєте з наступним спорядженням, на додачу до спорядження, яке надає ваша передісторія:
* (а) бойовий посох або (b) кинджал
* (a) мішечок для компонентів або (b) осередок магії
* (a) набір науковця або (b) набір мандрівника
* Книга чарів

### Створення чарів
- - -
Як учень арканної магії ви маєте книгу чарів, куди записуєте усі чари, які показують перші прояви вашої істинної сили.

#### Заклини
На першому рівні ви знаєте три заклини зі списку мага за власним вибором. Ви вивчаєте додаткові заклини мага за власним вибором на вищих рівнях, як наведено у колонці "Відомі заклини" таблиці класу Маг.

#### Книга чарів
На 1-му рівні ви маєте книгу чарів, яка містить шість чарів 1-го рівня зі списку Мага за вашим вибором. Ваша книга чарів - це сховище чарів, які ви знаєте, окрім ваших заклинів, які ви вивчили напам'ять.

#### Підготовка та створення чарів
Таблиця Мага показує, скільки слотів ви маєте для створення чарів першого та вищих рівнів. Щоб створити одні з цих чарів, ви повинні витратити слот рівня чарів або вищий. Ви відновлюєте всі витрачені слоти чарів, коли завершуєте тривалий відпочинок.    
Ви готуєте список чарів, обираючи ті, що доступні вам для створення. Щоб зробити це, виберіть зі своєї книги кількість чарів, що дорівнює вашому модифікатору Інтелекту + ваш рівень Мага (мінімум 1 чари). Чари мають відповідати рівням ваших слотів.     
Наприклад, якщо ви Маг 3-го рівня, ви маєте слоти для чотирьох чарів 1-го рівня та двох чарів 2-го рівня. З Інтелектом 16 ви можете підготувати список із шести чарів 1-го або 2-го рівня в будь-якій комбінації, вибравши їх зі своєї книги. Якщо ви підготуєте чари 1-го рівня магічна стріла, ви можете витратити на їх створення слот 1-го або 2-го рівня. Створення чарів не видаляє їх зі списку підготовлених.     
Ви можете змінити цей список після завершення тривалого відпочинку. Підготовка нового списку чарів вимагає від вас часу на вивчення своєї книги чарів та запам'ятовування формул та жестів, які потрібно зробити для створення чарів: принаймні 1 хвилина на рівень чарів для кожних чарів у вашому списку.

#### Чаротворча здібність
Вашою здібністю для створення чарів є Інтелект, оскільки ви опановуєте чари шляхом самовідданого навчання та запам'ятовування. Ви застосовуєте Інтелект щоразу, коли в чарах згадується ваша чаротворча здібність. Крім того, ви застосовуєте свій модифікатор Інтелекту, коли визначаєте Клас Складності рятівних кидків від своїх чарів, та коли ваші чари вимагають кидка атаки.
> **КС ряткидків від чарів** = 8 + бонус досвіду + ваш модифікатор Інтелекту
> 
> **Модифікатор атаки чарами** = ваш бонус досвіду + ваш модифікатор Інтелекту

#### Ритуальне чарування
Ви можете створювати свої чари за допомогою ритуалу, якщо вони мають позначку "ритуал" та якщо вони є у вашій книзі. Ці чари не обов'язково повинні бути підготовлені.

#### Осередок магії
Ви можете використовувати осередок магії як чаротворчий фокус для своїх чарів.

#### Вивчення заклинань 1-го та вищих рівнів

Щоразу, коли ви здобуваєте рівень Мага, ви можете безкоштовно додати до своєї книги двоє чарів за власним вибором. Кожні з цих чарів мають відповідати рівням ваших слотів для чарів, як показано в таблиці Мага. Під час пригод ви можете знаходити інші чари, які можна додати до своєї книги.

### Магічне відновлення
- - -
Ви навчилися частково відновлювати свою магічну енергію шляхом вивчення своєї книги чарів. Раз на день, коли ви завершуєте короткий відпочинок, ви можете обрати витрачені слоти для відновлення. Сумарний рівень відновлюваних цим способом слотів не повинен перевищувати половину вашого рівня Мага (округлену вгору), і жоден зі слотів не може бути 6-го рівня чи вище.     
Наприклад, якщо ви Маг 4-го рівня, ви можете відновити слоти чарів, сума рівнів яких складає 2. Ви можете відновити або один слот 2-го рівня, або два слоти 1-го рівня.

### Магічна традиція
- - -
Коли ви досягаєте 2-го рівня, ви обираєте магічну традицію, наприклад, Втілення.     
Ваш вибір дає вам нові можливості на 2-му рівні й на 6-му, 10-му та 14-му рівнях.

### Покращення здібностей
- - -
Коли ви досягаєте 4-го рівня, а також на 8-му, 12-му, 16-тому та 19-му рівнях ви можете збільшити одну зі своїх здібностей на 2 або дві здібності за власним вибором на 1. Як і звичайно, ви не можете збільшити значення здібності вище 20 за допомогою цієї особливості.

### Майстерні чари
- - -
На 18-му рівні ви досягли такої майстерності у певних чарах, що можете створювати їх за бажанням. Оберіть одні чари 1-го рівня та одні чари 2-го рівня, що записані до вашої книги. Ви можете створювати ці чари на їх найнижчому рівні, не витрачаючи слотів, за умови, що ви їх підготували. Якщо ви хочете створити ці чари зі слотом вищого рівня, такий слот витрачається, як звичайно.    
Витративши 8 годин на вивчення, ви можете змінити одні або обоє чарів на інші тих самих рівнів за власним вибором.

### Особисті чари
- - -
На 20-му рівні ви досягаєте майстерності у створенні двох потужних чарів, і можете створювати їх з найменшими зусиллями. Виберіть двоє чарів 3-го рівня зі своєї книги як власноручні чари. Ці чари для вас завжди підготовлені, і вони не враховуються до підсумку чарів, які ви можете підготувати на день. Ви можете створювати кожні з цих чарів на 3-му рівні, не витрачаючи слотів. Ви не можете знову зробити це, поки не завершите короткий або тривалий відпочинок    
Якщо ви хочете створити якісь із цих чарів на вищому рівні, ви повинні витратити слот, як звичайно.

## Магічна традиція
Дослідження чарівництва є давніми, і сягають найраніших часів, коли смертні відкрили для себе магію. Ці дослідження міцно закріпилися у фентезійних ігрових світах із різними традиціями, присвяченими його комплексному вивченню.    
Найбільш поширені магічні традиції у мультиверсі обертаються навколо шкіл магії. Маги упродовж віків каталогізували тисячі чарів, групуючи їх по вісьмох категоріях, які називають школами магії. У деяких місцях ці традиції буквально є школами; в інших місцях ці школи більше схожі на академічні кафедри, причому факультети конкурують між собою за учнів та фінансування. Навіть Маги, які працюють із учнями на самоті у власних вежах, використовують поділ магії на школи як частину навчального процесу, оскільки чари кожної школи потребують майстерності в різних техніках.

### Школа втілення
- - -
Ви зосереджуєте своє дослідження на магії, що створює потужні стихійні ефекти, такі як крижаний холод, нищівний вогонь, гуркіт грому, розряди блискавок та пекуча кислота. Деякі втілювачі знаходять роботу в військових силах, виконуючи роль "артилерії", яка знищує ворожу армію здалеку. Інші використовують свою виняткову силу для захисту слабких, а треті шукають власного прибутку як бандити, пригодники або тирани-початківці.

#### Знавець втілення
Вибравши цю школу на 2-му рівні, ви витрачаєте вдвічі менше часу й золота на копіювання чарів втілення до своєї книги чарів.

#### Побудова чарів
Починаючи з 2-го рівня, ви можете створювати "кишені" відносної безпеки в межах ефектів ваших чарів втілення. Коли ви створюєте чари втілення на інших істот, яких ви бачите, ви можете вибрати кількість істот, що дорівнює 1 + рівень чарів. Вибрані істоти автоматично досягають успіху в ряткидках проти цих чарів, і вони не отримують жодних пошкоджень за умови, що звичайно успіх ряткидка від ваших чарів знижує пошкодження вдвічі.

#### Потужний заклин
На 6-му рівні ваші заклини, які завдають пошкоджень, впливають навіть на тих істот, які можуть уникнути основного ефекту. Коли істота зробила успішний ряткидок проти вашого заклину, така істота натомість отримує половину пошкоджень (якщо такі є), але не страждає від додаткових ефектів цього заклину.

#### Посилене втілення
На 10-му рівні ви можете додати свій модифікатор Інтелекту до одного кидка пошкоджень будь-яких чарів втілення, які ви створюєте.

#### Перенавантаження
Починаючи з 14-го рівня, ви можете збільшити силу своїх простіших чарів. Коли ви створюєте чари з 1-го до 5-го рівнів, які завдають пошкоджень, ви можете завдати цими чарами максимальної шкоди.    
Коли ви робите це вперше, то не відчуваєте побічної дії. Якщо ви користуєтеся цією особливістю знову, перш ніж завершите тривалий відпочинок, ви отримуєте 2к12 некротичних пошкоджень за кожен рівень створених чарів, одразу після їх створення. Щоразу, коли ви користуєтеся цією особливістю знову до завершення тривалого відпочинку, некротичні пошкодження за рівень чарів збільшуються на 1к12. Ці пошкодження ігнорують стійкість та імунітет.

> ### Ваша книга чарів 
> 
> Чари, які ви додаєте до своєї книги зі здобуттям нових рівнів, відображають арканні дослідження, які ви проводите власним коштом, так само як інтелектуальні відкриття, які ви зробили щодо природи мультисвіту. Ви можете знайти інші чари під час своїх пригод. Ви можете виявити сувій із записаними чарами у скрині злого мага, наприклад, або в запиленому томі в стародавній бібліотеці.    
> **Копіювання чарів до своєї книги.** Коли ви знаходите чари 1-го або вищих рівнів зі списку мага, ви можете записати їх до своєї книги, якщо ці чари відповідають рівню, який ви можете підготувати, і якщо ви маєте час, щоб розшифрувати та записати їх. Копіювання чарів включає відтворення основної форми чарів, а потім розшифрування унікальної системи записів мага, який написав ці чари. Ви повинні практикувати чари, доки знайдете необхідні звуки та жести, і потім записати їх до своєї книги, використовуючи власні нотатки.    
> Для кожного рівня чарів цей процес триває 2 години та коштує 50 зм. Вартість відображає матеріальні компоненти, які ви витрачаєте під час опанування чарів, а також якісне чорнило, необхідне для запису. Щойно ви витратили час і гроші, ви можете підготувати ці чари, як і будь-які інші з записаних до книги.    
> **Заміна книги.** Ви можете скопіювати чари зі своєї книги до іншої - наприклад, якщо хочете зробити запасну копію своєї книги чарів. Це робиться так само, як і звичайне копіювання чарів, але швидше й простіше, оскільки ви розумієте власні нотатки та вже знаєте, як створювати ці чари. Вам потрібно тільки 1 годину та 10 зм за кожен рівень скопійованих чарів.    
> Якщо ви втратите свою Книгу чарів, то можете провести цю ж процедуру для запису чарів, які у вас підготовлені, до нової книги. Для заповнення решти книги вам необхідно знайти нові чари та скопіювати їх, як звичайно. З цієї причини багато магів зберігають запасні книги чарів у надійному місці. **Зовнішній вигляд книги.** Ваша книга чарів - це унікальний збірник чарів, з вашими власними декоративними прикрасами та нотатками на полях. Це може бути звичайний обтягнутий шкірою записник, який ви отримали в подарунок від свого наставника, чи якісно обплетений том із золотими куточками, що ви знайшли в стародавній бібліотеці, або навіть зшитий докупи збірник нотаток, що вцілів після нещасного випадку з вашою попередньою книгою.
