Опис: Правила та інформація про клас Варвар у 5-й версії (5e) SRD (Довідник із документації системи).

# Варвар

| Рівень | Бонус досвіду | Лють       | Пошкодження люті | Особливості                        |
| ------ | ------------- | ---------- | ---------------- | ---------------------------------- |
| 1-й    | +2            | 2          | +2               | Лють, Захист без обладунків        |
| 2-й    | +2            | 2          | +2               | Відчайдушна атака, Чуття небезпеки |
| 3-й    | +2            | 3          | +2               | Первісний шлях                     |
| 4-й    | +2            | 3          | +2               | Покращення здібностей              |
| 5-й    | +3            | 3          | +2               | Додаткова атака, Швидкий рух       |
| 6-й    | +3            | 4          | +2               | Особливість шляху                  |
| 7-й    | +3            | 4          | +2               | Дикий інстинкт                     |
| 8-й    | +3            | 4          | +2               | Покращення здібностей              |
| 9-й    | +4            | 4          | +3               | Критична жорстокість (1 кубик)     |
| 10-й   | +4            | 4          | +3               | Особливість шляху                  |
| 11-й   | +4            | 4          | +3               | Невпинний                          |
| 12-й   | +4            | 5          | +3               | Покращення здібностей              |
| 13-й   | +5            | 5          | +3               | Критична жорстокість (2 кубики)    |
| 14-й   | +5            | 5          | +3               | Особливість шляху                  |
| 15-й   | +5            | 5          | +3               | Постійна лють                      |
| 16-й   | +5            | 5          | +4               | Покращення здібностей              |
| 17-й   | +6            | 6          | +4               | Критична жорстокість (3 кубики)    |
| 18-й   | +6            | 6          | +4               | Незламна могутність                |
| 19-й   | +6            | 6          | +4               | Покращення здібностей              |
| 20-й   | +6            | Необмежено | +4               | Первісний чемпіон                  |

## Класові особливості
Як варвар ви здобуваєте наступні класові особливості.

### -Пункти здоров'я
**Кістки здоров'я:** 1к12 за рівень варвара  
**Пункти здоров'я на 1-му рівні:** 12 + ваш модифікатор Статури  
**Пункти здоров'я на вищих рівнях:** 1к12 (або 7) + ваш модифікатор Статури за кожен рівень варвара після першого

### Досвід
**Броня:** Легка броня, середня броня, щити   
**Зброя:** Проста зброя, інструменти з бойової зброї   
**Інструменти:** Жодних   
**Рятівні кидки:** Сила, Статура   
**Навички:** Виберіть дві навички серед Приборкання тварин, Атлетика, Залякування, Природа, Сприйняття та Виживання

### -Спорядження
Ви починаєте з наступного спорядження, на додачу до спорядження, яке надає ваша передісторія:

* (a) дворучна сокира або (b) будь-яка бойова зброя ближнього бою
* (a) два ручні сокири або (b) будь-яка проста зброя
* Набір дослідника і чотири списи

### -Лють
- - -
У бою ви б'єтеся з первинною жорстокістю. У свій хід ви можете впасти в лють бонусною дією.

Поки ви у стані люті, ви маєте наступні переваги, за умови, що не носите важку броню:

* Ви маєте перевагу на перевірки та рятівні кидки Сили.
* Коли ви атакуєте зброєю ближнього бою, використовуючи Силу, ви отримуєте до кидка пошкоджень бонус, який зростає разом із рівнями варвара, як показано у колонці "Пошкодження люті" таблиці класу Варвар.
* У вас є опір до дробильних, колотих та рубаних пошкоджень.

Якщо ви здатні чарувати, під час люті ви не можете створювати заклинання та концентруватися на них.

Ваша лють триває 1 хвилину. Вона закінчиться раніше, якщо ви непритомні або якщо ваш хід закінчився, але ви не атакували ворожу істоту після попереднього ходу, та самі не отримали пошкоджень за цей час. Ви також можете припинити лють бонусною дією у свій хід.

Щойно ви використали лють кількість разів, як показано у таблиці класу Варвар для вашого рівня, ви мусите завершити тривалий відпочинок, перш ніж зможете використати лють знову.

### -Неброньований Захист
- - -
Поки ви не носите жодної броні, ваш клас захисту дорівнює 10 + ваш модифікатор Спритності + ваш модифікатор Статури. Ви можете використовувати щит і одно отримуєте цей привілей.

### -Відчайдушна атака
- - -
Починаючи з 2-го рівня, ви можете відкинути турботу про свій захист, щоб атакувати жорстоко й відчайдушно. Коли в свій хід ви атакуєте перший раз, ви можете вирішити атакувати відчайдушно. Це дає вам перевагу на атаки ближнього бою за допомогою Сили, однак і кидки атаки проти вас матимуть перевагу до вашого наступного ходу.

### -Чуття небезпеки
- - -
На 2-му рівні ви стаєте неймовірно чутливі, коли справи йдуть не так, як повинні, і ви отримуєте перевагу, коли ухиляєтеся від небезпеки. Ви маєте перевагу на рятівні кидки Спритності від ефектів, які можете бачити, таких як пастки та чари. Щоб отримати цей привілей, ви не повинні бути осліплені, оглушені чи недієздатні.

### -Первісний шлях
- - -
На третьому рівні ви обираєте шлях, який формує вашу природу вашої люті. Оберіть шлях Берсерка або Шлях тотемного воїна, обидва з яких наведені в кінці опису класу. Ваш вибір надає вам особливості на 3-му і потім на 6-му, 10-му і 14-му рівнях.

### -Покращення здібностей
- - -
Коли ви досягнете 4-го рівня, а також на 8-му, 12-му, 16-тому та 19-му рівні, ви можете збільшити одну зі своїх здібностей на 2 або дві свої здібності за власним вибором на 1. Як і звичайно, ви не можете збільшити значення здібності вище 20 за допомогою цієї особливості.

### -Додаткова атака
- - -
Починаючи з 5-го рівня, ви можете зробити дві атаки, а не одну, коли застосовуєте дію Атакувати у свій хід.

### -Швидкий рух
- - -
Починаючи з 5-го рівня, ваша швидкість зростає на 10 футів за умови, що ви не носите важкої броні.

### -Дикий інстинкт
- - -
На 7-му рівні ваші інстинкти настільки відточені, що ви робите кидки ініціятиви з перевагою.

Крім того, якщо вас захопили зненацька на початку бою і ви не недієздатні, ви можете діяти нормально у свій перший хід, але тільки за умови, що ви увійшли в лють, перш ніж зробити будь-що інше під час цього ходу.

### -Жорстокий критичний
- - -
Починаючи з 9-го рівня, ви можете додати ще один кубик до кидка пошкоджень зброєю, коли визначаєте додаткові пошкодження під час критичного влучання у ближньому бою. Ці пошкодження зростають до двох додаткових кубиків на 13-му рівні та до трьох додаткових кубиків - на 17-му рівні.

### -Нестримна лють
- - -
Починаючи з 11-го рівня, ваша лють дозволяє вам боротися попри тяжкі рани. Коли ваші пункти здоров'я знижуються до 0, поки ви розлючені й не помираєте на місці, ви можете зробити ряткидок Статури з КС 10. При успішному кидку ваші пункти здоров'я натомість знижуються до 1.

Щоразу, коли ви використовуєте цю особливість, КС ряткидків зростає на 5 для кожної наступної перевірки після першої. Коли ви завершуєте короткий або тривалий відпочинок, КС знижується до 10.

### -Постійна лють
- - -
На 15-му рівні ваша лють така сильна, що вона закінчується, лише якщо ви непритомні або ви самі хочете її закінчити.

### -Незламна могутність
- - -
Починаючи з 18-го рівня, якщо підсумковий результат вашої перевірка Сили менший за значення вашої здібності Сила, ви можете замінити цей підсумковий результат на значення здібності.

### -Первісний чемпіон
- - -
На 20-му рівні ви уособлюєте силу дикої природи. Значення ваших Сили та Статури зростає на 4. Ваш максимум для цих здібностей тепер складає 24.

## -Шлях берсерка
- - -
Деяких варварів лють є засобом досягти мети, і цією метою є насильство. Шлях Берсерка — це шлях невпинної люті, слизький від крові. Коли ви впадаєте в лють берсерка, ви захоплені хаосом битви й забуваєте про власне здоров'я та добробут.

#### Шаленство
Обираючи цей шлях на 3-му рівні, ви можете впадати в шаленство, коли використовуєте лють. Якщо ви робите це, увесь час, поки триває лють, під час кожного свого ходу після поточного ви можете застосувати бонусну дію для однієї атаки зброєю ближнього бою. Коли лють закінчується, ви страждаєте від одного рівня виснаження (як описано в додатку А).

#### Бездумна лють
Починаючи з 6-го рівня, ви не можете бути зачаровані або налякані, поки розлючені. Якщо ви були зачаровані або перелякані до впадання в лють, цей ефект призупиняється на тривалість люті.

#### Загрозлива присутність
Починаючи з 10-го рівня, ви можете використовувати дію, щоб налякати когось своєю загрозливою присутністю. Коли ви робите це, виберіть одну істоту, яку ви можете бачити в межах 30 футів від себе. Якщо істота може бачити або чути вас, вона має зробити успішний ряткидок Мудрості (**КС дорівнює 8 + ваш бонус досвіду + ваш модифікатор Харизми**) або буде налякана вами до кінця вашого наступного ходу. У наступні ходи ви можете використовувати дію, щоб продовжити тривалість цього ефекту для наляканої істоти до кінця свого наступного ходу. Цей ефект закінчиться, якщо істота завершить свій хід за лінією бачення або на відстані більше 60 футів від вас.

Якщо рядкидок істоти був успішний, ви не зможете використати цей ефект проти цієї істоти в наступні 24 години.

#### Відплата
Починаючи з 14-го рівня, коли ви отримуєте пошкодження від істоти в межах 5 футів від себе, ви можете використати свою реакцію, щоб атакувати цю істоту зброєю ближнього бою.
