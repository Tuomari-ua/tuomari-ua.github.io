Опис: Правила та інформація для раси Драконороджених 5-ї версії (5e) SRD (Довідник із документації системи).

# Драконороджений
## Риси драконороджених
- - -
Ваш спадок драконів проявляється у різних рисах, які об'єднують вас із іншими драконородженими.

**Покращення здібностей.** Значення вашої Сили збільшується на 2, а значення вашої Харизми збільшується на 1.

**Вік.** Юні драконороджені швидко дорослішають. Вони ходять за кілька годин після того, як вилупилися, досягають розміру та розвитку 10-річної людської дитини у віці 3 років і стають повністю дорослими уже в 15. Вони доживають приблизно до 80 років.

**Світогляд.** Драконороджені схильні до крайнощів, свідомо вибираючи ту чи іншу сторону вічної війни добра та зла. Більшість драконороджених добрі, але ті, хто став на бік зла, можуть бути жахливими негідниками.

**Розмір.** Драконороджені вищі й важчі за людей, їхній середній зріст перевищує 6 футів, а середня вага сягає 250 фунтів. Ваш розмір - середній.

**Швидкість.** Ваша базова швидкість ходьби становить 30 футів.

#### Спадщина драконів
| Дракон    | Тип пошкоджень | Зброя подиху                             |
| --------- | -------------- | ---------------------------------------- |
| Чорний    | Кислота        | лінія 5 на 30 футів (рятунок Спритності) |
| Синій     | Блискавка      | лінія 5 на 30 футів (рятунок Спритності) |
| Латунний  | Вогонь         | лінія 5 на 30 футів (рятунок Спритності) |
| Бронзовий | Блискавка      | лінія 5 на 30 футів (рятунок Спритності) |
| Мідний    | Кислота        | лінія 5 на 30 футів (рятунок Спритності) |
| Золотий   | Вогонь         | Конус 15 футів (рятунок Спритності)      |
| Зелений   | Отрута         | Конус 15 футів (рятунок Статури)         |
| Червоний  | Вогонь         | Конус 15 футів (рятунок Спритності)      |
| Срібний   | Холод          | Конус 15 футів (рятунок Статури)         |
| Білий     | Холод          | Конус 15 футів (рятунок Статури)         |

**Спадщина драконів.** Ви є нащадком драконів. Виберіть один тип дракона з таблиці «Спадщина драконів». Ваша зброя подиху та стійкість до пошкоджень визначається типом дракона, як показано в таблиці.

**Зброя подиху.** Ви можете використати свою дію, щоб видихнути руйнівну енергію. Ваш драконічний предок визначає розмір, форму та тип пошкоджень від видиху. При використанні зброї подиху кожна істота в області впливу повинна зробити рятувальний кидок, тип якого визначено спадщиною драконів. КС для цього ряткидка дорівнює **_8 + ваш модифікатор Статури + ваш бонус досвіду._** Істота отримує 2к6 пошкоджень у випадку невдачі та половину цих пошкоджень - у випадку успішного ряткидка. Пошкодження зростають до 3к6 на 6-му рівні, 4к6 на 11-му рівні та 5к6 на 16-му рівні. Щойно ви застосуєте зброю подиху, ви не можете скористатися нею знову, доки не завершите короткий або тривалий відпочинок.

**Стійкість до пошкоджень.** Ви маєте стійкість до пошкоджень, які пов'язані з вашою спадщиною дракона.

**Мови.** Ви можете говорити, читати та писати спільною та драконівською мовами. Драконівська мова вважається однією з найстаріших і часто використовується у вивченні магії. Мова звучить грубо для більшості інших істот і містить значну кількість твердих приголосних і шиплячих.  