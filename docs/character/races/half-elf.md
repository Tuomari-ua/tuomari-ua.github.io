Опис: Правила та інформація для раси Напівельфів 5-ї версії (5e) SRD (Довідник із документації системи).

# Напівельф
## Риси напівельфів
- - -
Ваш персонаж напівельф має певні якості, властиві ельфам, але також і деякі особливості, унікальні для напівельфів.

**Покращення здібностей.** Значення вашої Харизми збільшується на 2, і ще дві здібності за вашим вибором збільшуються на 1.

**Вік.** Напівельфи дорослішають з тією ж швидкістю, що й люди, і досягають зрілості до 20 років. Вони живуть набагато довше, ніж люди, часто доживаючи до понад 180 років.

**Світогляд.** Напівельфи успадкували схильність до хаосу від своїх ельфійських предків. Вони однаково цінують особисту свободу і творче самовираження, не проявляючи ні любові до лідерів, ні прагнення до послідовників. Вони дратуються через правила, відхиляють чужі вимоги, і часом вважаються ненадійними або принаймні непередбачуваними.

**Розмір.** Напівельфи мають майже такий сами зріст, як і люди, - від 5 до 6 футів. Ваш розмір - середній.

**Швидкість.** Ваша базова швидкість ходьби становить 30 футів.

**Темний зір.** Завдяки вашій ельфійській крові, ви маєте кращий зір у темряві та у тьмяному світлі. Ви можете бачити в тьмяному світлі на відстань до 60 футів так, ніби в умовах яскравого світла, а в темряві - так, ніби в умовах тьмяного світла. У темряві ви не розрізняєте кольори, лише відтінки сірого.

**Нащадок фей.** Ви робите з перевагою рятівні кидки проти зачарування, і вас неможливо приспати магією.

**Універсальність навичок.** Ви опановуєте дві навички за власним вибором.

**Мови.** Ви можете говорити, читати й писати спільною, ельфійською та ще однією додатковоою мовою за власним вибором.