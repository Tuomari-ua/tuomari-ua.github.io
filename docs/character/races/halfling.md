---
layout: page
description: Правила та інформація для раси Напівросликів 5-ї версії (5e) SRD (Довідник із документації системи).
title: Напіврослик
---

## Риси напівросликів
- - -
Ваш персонаж напіврослик має певні риси, спільні з усіма іншими напівросликами.

**Покращення здібностей.** Значення вашої Спритності зростає на 2.

**Вік.** Напіврослики досягають зрілості в 20 років, і зазвичай живуть до середини свого другого століття.

**Світогляд.** Більшість напівросликів є законними добрими. Як правило, вони добросердні й приязні, ненавидять бачити страждання інших, і нетолерантні до утисків. Також вони вірять у порядок та традиції, сильно покладаються на підтримку своєї спільноти й комфорту старих шляхів.

**Розмір.** Напіврослики мають зріст близько 3 футів та важать у середньому близько 40 фунтів. Ваш розмір - маленький.

**Швидкість.** Ваша базова швидкість ходьби становить 25 футів.

**Щасливець.** Коли на кидку к20 у вас випадає 1 на атаку, перевірку здібності чи рятівний кидок, ви можете перекинути кістку й мусите застосувати новий результат.

**Хоробрий.** Ви робите з перевагою рятівні кидки проти залякування.

**Моторність напіврослика.** Ви можете вільно проходити крізь простір істот, які більші за вас за розміром.

**Мови.** Можете говорити, читати й писати спільною мовою та мовою напівросликів. Мова напівросликів не секретна, але вони неохоче ділитися нею з іншими. Вони пишуть зовсім мало, тому в них немає великого літературного доробку. Їхні усні традиції, однак, дуже сильні. Майже всі напіврослики розмовляють спільною мовою, щоб спілкуватися з людьми, на чиїх землях вони живуть або через чиї території мандрують.

## Прудконогий
Прудконогі напіврослики можуть легко сховатися, і часто використовують інших істот для цілей укриття. Ви схильні бути привітними й добре ладнати з іншими. Прудконогі напіврослики схильні мандрувати більше за інших своїх родичів, і часто селяться поряд з іншими расами або обирають кочовий спосіб життя.

**Покращення здібностей.** Значення вашої Харизми зростає на 1.

**Природжена непомітність.** Ви можете спробувати сховатися, коли вашим укриттям виступає істота, яка хоча б на один розмір більша за вас.
