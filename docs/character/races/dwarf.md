Опис: Правила та інформація для раси Дворфів 5-ї версії (5e) SRD (Довідник із документації системи).

# Дворф
## Риси дворфів
- - -
Ваш дворфійський персонаж має набір вроджених здібностей, які є невіддільною частиною природи дворфів.

**Покращення здібностей.** Значення вашої Статури зростає на 2.

**Вік.** Дворфи дорослішають так само швидко, як і люди, але вважаються молодими, доки не досягнуть 50-річного віку. В середньому вони живуть близько 350 років.

**Світогляд.** Більшість дворфів законослухняні, вони твердо вірять у переваги добре організованого суспільства. Вони також схильні до добра, мають розвинене почуття справедливості та переконані, що кожен заслуговує частку привілеїв справедливого порядку.

**Розмір.** Дворфи мають зріст 4-5 футів та в середньому важать близько 150 фунтів. Ваш розмір - середній.

**Швидкість.** Ваша базова швидкість ходьби становить 25 футів. Ваша швидкість не зменшується через важку броню.

**Темний зір.** Пристосовані до життя під землею, ви маєте кращий зір у темряві та у тьмяному світлі. Ви можете бачити в тьмяному світлі на відстань до 60 футів так, ніби в умовах яскравого світла, а в темряві - так, ніби в умовах тьмяного світла. У темряві ви не розрізняєте кольори, лише відтінки сірого.

**Дворфійська стійкість**. Ви робите з перевагою рятівні кидки проти отрути, і ви маєте стійкість до пошкоджень отрутою.

**Бойове тренування дворфів.** Ви опанували наступну зброю: бойова сокира, ручна сокира, легкий молот та бойовий молот.

**Опановані інструменти.** Ви маєте досвід у користуванні ремісничими інструментами за власним вибором: інструменти коваля, припаси пивовара або інструменти муляра.

**Розпізнання каменю.** Щоразу, коли ви робите перевірку Інтелекту (Історія), пов'язану з походженням витворів із каменю, навичка Історії для вас вважається опанованою, і ви додаєте до перевірки подвійний бонус досвіду замість вашого звичайного бонусу.

**Мови.** Можете говорити, читати і писати спільною та дворфійською мовами. Дворфійська мова сповнена приголосних та гортанних звуків, і ці характеристики зберігаються у будь-якій іншій мові, якою може говорити дворф.

## Пагорбний дворф

Як пагорбний дворф ви маєте загострені відчуття, глибоку інтуїцію та видатну стійкість.

**Покращення здібностей.** Значення вашої Мудрості зростає на 1.

**Дворфійська міцність.** Максимум ваших пунктів здоров'я зростає на 1, і збільшується ще на 1 кожного разу, коли ви отримуєте новий рівень.