Правила відпочинку та відновлення

# Відпочинок
Якими б героїчними не були пригодники, вони не можуть проводити весь свій час у дослідженнях, соціальній взаємодії та боях. Їм потрібен відпочинок — час, щоб поспати й поїсти, залікувати свої рани, відновити дух і настрій для чарів і підготуватися до подальших пригод.

Пригодники можуть влаштувати короткий відпочинок у середині пригодницького дня і тривалий відпочинок - наприкінці дня.

## Короткий відпочинок
Короткий відпочинок — це період вільного часу тривалістю щонайменше 1 годину, протягом якої персонаж не робить нічого складнішого, ніж їсть, п’є, читає та доглядає за ранами.

Наприкінці такого відпочинку персонаж може витратити одну або кілька кісток здоров'я, аж до максимальної кількості кісток здоров'я, яка збігається з рівнем персонажа. Для кожної кістки здоров'я, витраченої таким чином, гравець робить кидок і додає до результату модифікатор Статури персонажа. Персонаж відновлює пункти здоров'я, що дорівнюють загальному результату. Гравець може вирішити, чи витрачати додаткову кістку здоров'я, після кожного такого кидка. Персонаж відновлює певну кількість кісток здоров'я після закінчення тривалого відпочинку, як пояснюється далі.

## Тривалий відпочинок
Тривалий відпочинок — це тривалий період вільного часу, щонайменше 8 годин, протягом якого персонаж спить або зайнятий легкою діяльністю: читає, розмовляє, їсть або стоїть на варті не більше 2 годин. Якщо відпочинок переривається періодом напруженої діяльності - принаймні 1 година ходьби, бій, застосування чарів або подібна пригодницька діяльність - персонажі повинні почати відпочинок знову, щоб отримати його переваги.

В кінці довгого відпочинку персонаж відновлює всі витрачені пункти здоров'я. Персонаж також відновлює витрачені кістки здоров'я, до кількості кісток, що дорівнює половині їх загальної кількості персонажа (мінімум одна кістка). Наприклад, якщо у персонажа є вісім кісток здоров'я, він або вона може відновити чотири витрачені кістки здоров'я після закінчення тривалого відпочинку.

Персонаж не може отримати користь від більш ніж одного тривалого відпочинку протягом 24 годин, і персонаж повинен мати принаймні 1 пункт здоров'я на початку відпочинку, щоб отримати його переваги.