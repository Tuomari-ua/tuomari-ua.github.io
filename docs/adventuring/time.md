---
layout: page
description: Правила відслідковування часу
title: Час
---

# Час
У ситуаціях, коли важливо відстежувати плин часу, Майстер визначає, скільки часу потрібно на виконання задачі. Майстер може використовувати різні часові шкали, залежно від контексту ситуації. У середовищі підземелля рух пригодників вимірюється **хвилинами**. Їм потрібно близько хвилини, щоб проповзти довгим коридором, ще хвилина, щоб перевірити, чи немає пасток на дверях у кінці коридору, і добрих десять хвилин, щоб обшукати кімнату за ними у пошуках чогось цікавого чи цінного.

У місті або незайманій природі більш доречне вимірювання часу **годинами**. Пригодники, що прагнуть дістатися до самотньої вежі в самому серці лісу, поспішають здолати ці п’ятнадцять миль менше ніж за чотири години.

Для довгих подорожей найкраще працює масштаб **днів**. Йдучи дорогою від Воріт Балдура до Вотердіпа, шукачі пригод проводять чотири дні без подій, перш ніж гоблінська засідка перерве їхню подорож.

У бою та інших швидкоплинних ситуаціях гра покладається на **раунди** - 6-секундні проміжки часу.
