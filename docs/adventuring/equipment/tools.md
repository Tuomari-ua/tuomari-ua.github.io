Правила та інформація для різних наборів інструментів

# Інструменти
Інструмент допомагає вам зробити те, що ви не могли б зробити інакше, наприклад створити або відремонтувати предмет, підробити документ або зламати замок. Ваша раса, клас, передісторія чи уміння дозволяють вам опанувати певні інструменти. Опанування інструмента дозволяє вам додавати свій бонус досвіду до будь-якої перевірки навички, яку ви робите при використанні інструмента. Використання інструменту не прив’язане до однієї здібності, оскільки навички роботи з інструментом представляють ширші знання про його використання. Наприклад, Майстер може попросити вас виконати перевірку Спритності, щоб вирізати дрібні деталі за допомогою інструментів різьбяра, або перевірку Сили, щоб виготовити щось із особливо твердої деревини.

**Ремісничі інструменти.** Ці спеціальні інструменти включають предмети, необхідні для занять ремеслом або торгівлею. У таблиці наведено приклади найпоширеніших типів інструментів, кожен з яких містить елементи, пов’язані з одним ремеслом. Опанування набору ремісничих інструментів дозволяє вам додавати свій бонус досвіду до будь-яких перевірок здібностей, які ви виконуєте за допомогою інструментів свого ремесла. Кожен вид ремісничих інструментів необхідно опановувати окремо.

**Набір для маскування.** Ця торбинка з косметикою, фарбою для волосся та невеличким реквізитом дозволяє створювати маскування, яке змінює ваш зовнішній вигляд. Опанування цього набору дозволяє вам додати свій бонус досвіду до будь-яких перевірок здібностей, які ви виконуєте для створення візуального маскування.

**Набір для підробки.** Ця невелика коробка містить різноманітні папери та пергаменти, ручки та чорнила, печатки та віск, сусальне золото й срібло та інші матеріали, необхідні для створення переконливих підробок фізичних документів. Опанування цього набору дозволяє вам додати свій бонус досвіду до будь-яких перевірок здібностей, які ви виконуєте для фізичної підробки документа.

**Ігровий набір.** Цей набір охоплює широкий спектр ігрових фігур, включаючи кістки та колоди карт (для таких ігор, як «Ставка трьох драконів»). Кілька поширених прикладів відображені в таблиці інструментів, але існують й інші види ігрових наборів. Якщо ви опанували ігровий набір, ви можете додавати свій бонус досвіду до перевірок здібностей, які робите для ігор із цим набором. Кожен тип ігрового набору необхідно опановувати окремо.

**Набір травника.** Цей набір містить різноманітні інструменти, такі як ножиці, ступка й маточка, а також мішечки та флакони, які використовуються травниками для створення ліків і зілля. Опанування цього набору дозволяє вам додати свій бонус досвіду до будь-яких перевірок здібностей, щоб розпізнати та застосувати трави. Крім того, опанування цього набору необхідне для створення антитоксину та _зілля зцілення_.

**Музичний інструмент.** У таблиці наведено декілька прикладів найпоширеніших видів музичних інструментів. Якщо ви опанували вказаний музичний інструмент, ви можете додавати свій бонус досвіду до перевірок здібностей, пов'язаних із грою на цьому інструменті. Бард може використовувати музичний інструмент як осередок магії. Кожен тип музичних інструментів необхідно опановувати окремо.

**Інструменти навігатора.** Цей набір інструментів використовується для навігації в морі. Опанування інструментів навігатора дає змогу визначати курс корабля та користуватися навігаційними картами. Крім того, ці інструменти дозволяють вам додати свій бонус досвіду до будь-якої перевірки здібностей, щоб не заблукати в морі.

**Набір отруйника.** Набір отруйника включає флакони, хімікати та інше обладнання, необхідне для створення отрут. Опанування цього набору дає вам змогу додати свій бонус майстерності до будь-яких перевірок здібностей, які ви робите для створення чи використання отрут.

**Злодійські інструменти.** Цей набір інструментів містить невеликий напилок, набір відмичок, маленьке дзеркало на металевій ручці, набір ножиць з вузьким лезом і пару плоскогубців. Опанування цього набору дає вам змогу додати свій бонус майстерності до будь-яких перевірок здібностей, які ви робите для знешкодження пасток чи відмикання замків.


## Таблиця інструментів
### Ремісничі інструменти
| Інструменти            | Вартість | Вага      |
| ---------------------- | -------- | --------- |
| Приладдя алхіміка      | 50 зм    | 8 фунтів  |
| Приладдя броваря       | 20 зм    | 9 фунтів  |
| Інструменти каліграфа  | 8 зм     | 5 фунтів  |
| Інструменти теслі      | 15 зм    | 6 фунтів  |
| Інструменти картографа | 5 зм     | 6 фунтів  |
| Інструменти шевця      | 1 зм     | 5 фунтів  |
| Кухарське начиння      | 30 зм    | 8 фунтів  |
| Інструменти склодува   | 25 зм    | 5 фунтів  |
| Інструменти ювеліра    | 6 зм     | 2 фунти   |
| Інструменти гарбаря    | 10 зм    | 5 фунтів  |
| Інструменти муляра     | 10 зм    | 8 фунтів  |
| Приладдя художника     | 10 зм    | 5 фунтів  |
| Інструменти гончаря    | 10 зм    | 3 фунти   |
| Інструменти коваля     | 20 зм    | 8 фунтів  |
| Інструменти жерстяника | 50 зм    | 10 фунтів |
| Інструменти ткача      | 1 зм     | 5 фунтів  |
| Інструменти різьбяра   | 1 зм     | 5 фунтів  |
| Набір для маскування   | 25 зм    | 3 фунти   |
| Набір для підробки     | 15 зм    | 5 фунтів  |

## Ігрові набори
| Набір                | Вартість | Вага |
| -------------------- | -------- | ---- |
| Гральні кістки       | 1 см     | -    |
| Колода гральних карт | 5 см     | -    |

## Музичний інструмент
| Інструмент | Вартість | Вага      |
| ---------- | -------- | --------- |
| Волинка    | 30 зм    | 6 фунтів  |
| Барабан    | 6 зм     | 3 фунти   |
| Цимбали    | 25 зм    | 10 фунтів |
| Флейта     | 2 зм     | 1 фунт    |
| Лютня      | 35 зм    | 2 фунти   |
| Ліра       | 30 зм    | 2 фунти   |
| Ріг        | 3 зм     | 2 фунти   |
| Сиринга    | 12 зм    | 2 фунти   |
| Сурма      | 2 зм     | 1 фунт    |
| Скрипка    | 30 зм    | 1 фунт    |

## Інші інструменти
| Інструмент             | Вартість | Вага    |
| ---------------------- | -------- | ------- |
| Набір травника         | 5 зм     | 3 фунти |
| Інструменти навігатора | 25 зм    | 2 фунти |
| Набір отруйника        | 50 зм    | 2 фунти |
| Злодійські інструменти | 25 зм    | 1 фунт  |
