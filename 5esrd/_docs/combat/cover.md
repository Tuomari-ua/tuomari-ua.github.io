---
layout: page
description: Правила укриття в бою
title: Укриття
---

Стіни, дерева, істоти та інші перешкоди можуть надавати укриття під час бою, ускладнюючи завдавання шкоди по цілі. Ціль може отримати привілеї від укриття тільки тоді, коли атака або інший ефект походить із протилежного від укриття боку.

Існує три ступені укриття. Якщо ціль знаходиться за кількома джерелами укриття, застосовується тільки укриття з найбільшим ступенем; вони не додаються разом. Наприклад, якщо ціль знаходиться за істотою, що дає половинне укриття, і за стовбуром дерева, що дає укриття на три чверті, така ціль має укриття три чверті.

Ціль з **половинним укриттям** має бонус +2 до Класу Захисту та до рятівних кидків Спритності. Ціль має половинне укриття, якщо перешкода закриває принаймні половину її тіла. Перешкода може бути низькою стіною, великим предметом меблів, тонким стовбуром дерева чи істотою, - незалежно від того, чи є ця істота ворогом чи другом.

Ціль з укриттям на **три чверті** має бонус +5 до КЗ та рятівних кидків Спритності. Ціль має укриття на три чверті, якщо може на три чверті сховатися за перешкодою. Перешкодою можуть бути опускні ґрати, бійниця або товстий стовбур дерева.

Істота чи предмет з **повним укриттям** не може бути безпосередньою ціллю атаки чи чарів, хоча деякі чари можуть досягти такої цілі, якщо вона опиниться в області впливу. Ціль має повне укриття, якщо вона повністю прихована за перешкодою.
