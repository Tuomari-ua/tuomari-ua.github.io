---
layout: page
description: Опис різних дій, які можна зробити в бою
title: Дії в бою
---

Коли у свій хід ви виконуєте дію, то можете вибрати одну з дій, вказаних тут; дію отриману від свого класу чи від особливості; або дію, яку ви імпровізуєте. Багато монстрів мають власні варіанти дій у своїх блоках статистики.

Коли ви описуєте дію, не наведену більше ніде в правилах, Майстер вирішує, чи можливо для персонажа виконати таку дію, і які кидки потрібно зробити (якщо взагалі потрібно), щоб визначити ваш успіх чи невдачу.

## Атакувати
Найбільш поширеною дією в бою є дія Атакувати, чи то ви розмахуєте мечем, чи випускаєте стрілу з лука, чи б'єтеся навкулачки.

Цією дією ви робите одну атаку ближнього бою або далекобійну атаку. Перегляньте розділ "Виконання атаки" для правил, що унормовують атаки.

Деякі особливості, такі як "Додаткова атака" у бійця, дозволяє вам виконати більш як одну атаку під час цієї дії.

## Чарування
Чаротворці, такі як Маг або Клірик, та як багато монстрів, мають доступ до чарів і можуть використовувати їх для створення значного впливу в бою. Кожні чари мають час створення, який визначає, чи повинен чаротворець використовувати дію, реакцію, хвилини чи навіть години для створення чарів. Тому Чарування - це не обов'язково дія. Більшість чарів потребують 1 дії для створення, тож чаротворці часто застосовують свої дії в бою для такого чарування.

## Ривок
Коли ви використовуєте дію Ривок, ви здобуваєте додаткове переміщення для поточного ходу. Збільшення дорівнює вашій швидкості після врахування усіх модифікаторів. Наприклад, якщо ваша швидкість 30 футів, за допомогою Ривка у свій хід ви можете переміститися на відстань до 60 футів.

Будь-яке збільшення або зменшення вашої швидкості так само застосовується до цього додаткового переміщення. Якщо ваша швидкість зменшилася із 30 до 15 футів, у свій хід ви можете переміститися щонайбільше на 30 футів із використанням Ривка.

## Відступити
Якщо ви виконуєте дію Відступити, ваше переміщення до кінця поточного ходу не провокує атак.

## Ухилитися
Коли ви виконуєте дію Ухилитися, то повністю зосереджуєтесь на тому, щоб уникнути атак. До початку вашого наступного ходу будь-яка атака проти вас має перешкоду, якщо ви можете бачити нападника, і ви робите рятівні кидки Спритності з перевагою. Ви втрачаєте цей привілей, якщо ви недієздатні або якщо ваша швидкість падає до 0.

## Допомогти
Ви можете Допомогти іншій істоті виконати завдання. Коли ви виконуєте дію Допомогти, істота, яку ви підтримуєте, виконує з перевагою наступну перевірку здібності щодо завдання, для якого надано допомогу, - за умови, що перевірка відбудеться до початку вашого наступного ходу.

Крім того, ви можете допомогти дружній істоті атакувати істоту в межах 5 футів від вас. Ви робите вдаваний удар, відволікаєте ціль або іншим способом об'єднуєтеся, щоб атака вашого союзника була більш ефективною. Якщо ваш союзник атакує ціль до вашого наступного ходу, то здобуває перевагу на свою першу атаку.

## Затаїтися
Коли ви виконуєте дію Затаїтися, то робите перевірку Спритності (Непомітність) для спроби сховатися, дотримуючись правил для переховування. Якщо ваша перевірка успішна, ви отримуєте певні привілеї, як описано в розділі "Невидимі нападники та цілі" далі в цьому розділі.


## Напоготові
Іноді ви хочете стрибнути на ворога чи дочекатися конкретних обставин, перш ніж діяти. Щоб це здійснити це, ви можете у свій хід зробити дію Напоготові, яка дозволить вам використати реакцію до початку вашого наступного ходу.

По-перше, ви вирішуєте, які помітні обставини викличуть вашу реакцію. Потім ви обираєте дію, яку ви зробите у відповідь на цей тригер, або ж ви можете натомість переміститися на відстань своєї швидкості. Прикладами є "Якщо член культу стане на люк, я смикну важіль, щоб відкрити його" та "Якщо гоблін наблизиться до мене, я відійду геть".

Коли спрацьовує тригер, ви можете застосувати свою реакцію одразу після спрацювання тригера або ігнорувати його. Пам'ятайте, що у вас є лише одна реакція на раунд.

Коли ви застосовуєте дію Напоготові для чарів, то створюєте їх як звичайно, але затримуєте енергію, яку вивільняєте реакцією у відповідь на тригер. Для дії Напоготові чари повинні мати час створення 1 дію, і затримання магії чарів вимагає концентрації. Якщо ваша концентрація збивається, чари розвіюються без жодного ефекту. Наприклад, якщо ви зосереджуєтесь на чарах **_павутиння_** і створюєте **_магічні стріли_** напоготові, ваше **_павутиння_** закінчується, і якщо ви отримуєте пошкодження до того, як вивільните **_магічні стріли_** за рахунок реакції, ваша концентрація може бути порушена.

## Шукати
Коли ви виконуєте дію Шукати, ви приділяєте свою увагу пошуку чогось. Залежно від природи вашого пошуку, Майстер може попросити у вас перевірку Мудрості (Сприйняття) або Інтелекту (Розслідування).

## Використати предмет
Зазвичай ви взаємодієте з предметом, поки робите щось інше, наприклад, коли вихоплюєте меч як елемент своєї атаки. Якщо предмет вимагає вашої дії для використання, то ви застосовуєте дію Використати предмет. Ця дія також корисна, коли ви хочете взаємодіяти з більш ніж  одним предметом у свій хід.
