---
layout: page
description: Правила верхового бою
title: Верховий бій
---

Лицар, що скаче на бойовому коні, маг, який створює чари зі спини грифона, чи клірик, який ширяє в небесах на пегасі — усі вони насолоджуються перевагами швидкості й мобільності своїх їздових тварин.

Згодна істота, яка принаймні на один розмір більша за вас і має відповідну анатомію, може слугувати їздовою істотою, дотримуючись наступних правил.

## Посадка в сідло та спішування
Під час свого переміщення ви можете осідлати істоту в межах 5 футів від себе або спішитися. Це вимагає від вас переміщення, що дорівнює половині вашої швидкості. Наприклад, якщо ваша швидкість становить 30 футів, ви повинні витратити 15 футів руху, щоб осідлати коня. Отже, ви не можете скочити в сідло, якщо у вас залишилося менше ніж 15 футів переміщення або якщо ваша швидкість дорівнює 0.

Якщо ефект змушує вашу їздову тварину рухатися проти її волі, поки ви в сідлі, ви повинні здійснити рятівний кидок Спритності з КС 10 або впадете з тварини, приземлившись долілиць у межах 5 футів від тварини. Якщо вас збивають з ніг, поки ви їдете верхи, ви повинні зробити такий самий рятівний кидок.

Якщо ваш скакун збитий з ніг, ви можете скористатися своєю реакцією, щоб спішитися, коли тварина падає вам до ніг. У випадку невдачі ви спішуєтеся і падаєте долілиць у межах 5 футів від тварини.

## Контроль їздової тварини
Поки ви верхи, у вас є дві можливості. Ви можете або контролювати тварину, або дозволити їй діяти незалежно. Розумні створіння, такі як дракони, діють незалежно.

Ви можете контролювати тварину, тільки якщо вона навчена носити вершника. Свійські коні, осли та подібні істоти вважаються навченими цьому. Ініціатива контрольованої істоти змінюється, щоб відповідати вашій, коли ви сідаєте в сідло. Вона рухається, куди ви її спрямовуєте, і має тільки три варіанти дій: Ривок, Відступити та Ухилятися. Контрольована тварина рухається і діє навіть у той хід, коли ви сіли в сідло.

Незалежна тварина зберігає свою позицію в порядку ініціативі. Наявність вершника не обмежує дій, які може вчинити істота, і вона рухається та діє за власним бажанням. Вона може втекти з бою, кинутися в атаку й зжерти важко пораненого ворога, чи діяти якось інакше всупереч вашим бажанням.

В будь-якому разі, якщо тварина провокує атаку, поки несе вас, нападник може націлюватися на вас або на тварину.
