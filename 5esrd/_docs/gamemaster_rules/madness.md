---
layout: page
description: Правила та опис божевілля персонажів
title: Божевілля
---

У звичайній кампанії персонажі не божеволіють через жахи, з якими стикаються, та бійню, яку вони влаштовують день за днем; але інколи стрес, пов’язаний із пошуком пригод, може бути занадто сильним. Якщо у вашій кампанії добре розвинена тема жахів, ви можете використати божевілля як спосіб посилити цю тему, підкреслюючи надзвичайно моторошний характер загроз, з якими стикаються пригодники.

## Втрата ґлузду
Різноманітні магічні ефекти можуть навести божевілля на стабільний в іншому розум. Певні чари, такі як **_контакт з іншим планом_** і **_символ_**, можуть спричинити божевілля, і тут ви можете використовувати правила божевілля замість ефектів цих чарів. Хвороби, отрути та планарні ефекти, такі як психічний вітер або ревучі вітри Пандемоніуму, можуть спричинити божевілля. Деякі артефакти також можуть зламати психіку персонажа, який їх використовує або налаштовується на них.

Щоб протистояти ефекту, що викликає божевілля, зазвичай потрібен рятівний кидок Мудрості або Харизми.

## Ефекти божевілля
Божевілля може бути короткочасним, тривалим або невизначеним. Більшість відносно повсякденних ефектів викликають короткочасне божевілля, яке триває лише кілька хвилин. Більш жахливі або кумулятивні наслідки можуть призвести до тривалого або невизначеного божевілля.

Персонаж, уражений **короткочасним божевіллям**, піддається ефекту з таблиці короткочасного божевілля протягом 1к10 хвилин.

Персонаж, уражений **тривалим божевіллям**, піддається ефекту з таблиці тривалого божевілля протягом 1к10 × 10 годин.

Персонаж, уражений **невизначеним божевіллям**, отримує нову ваду персонажа з таблиці невизначеного божевілля, яка зберігається до зцілення.

### Короткочасне божевілля

| к100   | Ефект (триває 1к10 хвилин)                                                                                                     |
| ------ | ------------------------------------------------------------------------------------------------------------------------------ |
| 01-20  | Персонаж занурюється у власну свідомість і стає паралізованим. Ефект закінчується, якщо персонаж отримує будь-які пошкодження. |
| 21-30  | Персонаж стає недієздатним і весь час кричить, сміється або плаче.                                                             |
| 31-40  | Персонаж стає наляканим і повинен використовувати свої дії та переміщення в кожному раунді, щоб утекти від джерела страху.     |
| 41-50  | Персонаж починає лепетати і не здатний нормально говорити чи чарувати.                                                         |
| 51-60  | Персонаж повинен використовувати свої дії в кожному раунді, щоб атакувати найближчу істоту.                                    |
| 61-70  | Персонаж відчуває яскраві галюцинації та має перешкоду на перевірки здібностей.                                                |
| 71-75  | Персонаж робить усе, що будь-хто каже йому чи їй робити, і що не є явно саморуйнівним.                                         |
| 76-80  | Персонаж відчуває непереборне бажання з’їсти щось дивне, наприклад бруд, слиз або відходи.                                     |
| 81-90  | Персонаж приголомшений.                                                                                                        |
| 91-100 | Персонаж падає непритомний.                                                                                                    |

### Тривале божевілля

| к100   | Ефект (триває 1к10 х 10 годин)                                                                                                                                                                                             |
| ------ | -------------------------------------------------------------- |
| 01-10  | Персонаж відчуває потребу повторювати певну дію знову й знову, наприклад, мити руки, торкатися речей, молитися або рахувати монети.    |
| 11-20  | Персонаж відчуває яскраві галюцинації та має перешкоду на перевірки здібностей.                                                        |
| 21-30  | Персонаж страждає від екстремальної параної. Персонаж має перешкоду на перевірки Мудрості та Харизми.                                  |
| 31-40  | Персонаж ставиться до чогось (зазвичай джерела божевілля) з сильною відразою, ніби на нього впливає ефект чарів **_антипатії/симпатії_**.     |
| 41-45  | Персонаж переживає потужну оману. Виберіть зілля. Персонажу здається, що він чи вона є під ефектом цього зілля.                               |
| 46-55  | Персонаж прив’язується до "талісману", наприклад людини чи об’єкта, і має перешкоду на кидки атаки, перевірки здібностей й рятівні кидки, поки перебуває на відстані більш як 30 футів від обраного об'єкта.               |
| 56-65  | Персонаж осліп (25%) або оглух (75%).                                                                                                       |
| 66-75  | Персонаж відчуває неконтрольоване тремтіння або тики, які створюють перешкоду кидкам атаки, перевіркам здібностей і рятівним кидкам, що покладаються на Силу чи Спритність.                                                |
| 76-85  | Персонаж страждає на часткову амнезію. Персонаж знає, хто він або вона, і зберігає расові та класові риси, але не впізнає інших людей і не пам'ятає нічого, що сталося до того, як настало божевілля.                      |
| 86-90  | Щоразу, коли персонаж отримує пошкодження, він або вона повинні зробити успішний рятівний кидок Мудрості з КС 15, або ж діє так, ніби провалив рятівний кидок проти чарів збентеження. Ефект збентеження триває 1 хвилину. |
| 91-95  | Персонаж втрачає здатність говорити.                                                                                                                                                                                       |
| 96-100 | Персонаж падає непритомний. Жодні розбурхування чи пошкодження не можуть його розбудити.                                                                                                                                   |

### Невизначене божевілля

| к100   | Вада (триває до зцілення)                                                                                                                  |
| ------ | ------------------------------------------------------------------------------------------------------------------------------------------ |
| 01-15  | "Спʼяніння зберігає мій розум".                                                                                                            |
| 16-25  | "Я зберігаю все, що знайду".                                                                                                               |
| 26-30  | "Я намагаюся бути схожим на когось іншого, кого знаю, - приймаючи його чи її стиль одягу, манери та ім'я".                                 |
| 31-35  | "Я мушу викривляти правду, перебільшувати або відверто брехати, щоб зацікавити інших людей".                                               |
| 36-45  | "Досягнення мети - це єдине, що мене цікавить, і я ігноруватиму все інше, аби лише досягти свого".                                         |
| 46-50  | "Мені важко перейматися будь-чим, що відбувається навколо".                                                                                |
| 51-55  | "Мені не подобається, як люди весь час мене оцінюють".                                                                                     |
| 56-70  | "Я найрозумніша, наймудріша, найсильніша, найшвидша та найкрасивіша особа з усіх мені відомих".                                            |
| 71-80  | "Я переконаний, що могутні вороги полюють на мене, і їхні агенти скрізь мене переслідують. Я впевнений, що вони весь час за мною стежать". |
| 81-85  | "Є лише одна особа, кому я можу довіряти. І тільки я можу бачити цього особливого друга".                                                  |
| 86-95  | "Я нічого не можу сприймати серйозно. Чим серйозніші обставини, тим кумеднішими вони здаються мені".                                       |
| 96-100 | "Я виявив, що мені дуже подобається вбивати людей".                                                                                        |

## Зцілення божевілля

Чари **_заспокоєння емоцій_** можуть пригнічувати ефекти божевілля, тоді як чари **_малого відновлення_** можуть позбавити персонажа від короткочасного чи тривалого божевілля. Залежно від джерела божевілля, **_зняття прокляття_** чи **_розвіювання зла_** також може бути ефективним. Щоб зцілити персонажа від невизначеного божевілля, знадобляться чари **_покращеного відновлення_** чи більш потужна магія.
