---
layout: page
description: Правила щодо негральних персонажів
title: Негральні персонажі
---

## Налаштування НГП
Існує багато простих шляхів для налаштування негральних персонажів для вашої домашньої кампанії.

**Расові риси.** Ви можете додати негральному персонажу расові риси. Наприклад, напіврослик друїд може мати швидкість 25 футів та рису Щасливець. Додавання расової риси до негрального персонажа не змінює його Клас небезпеки. Більше про расові риси можна знайти в Посібнику гравця.

**Заміна чарів.** Один зі способів змінити негрального персонажа-чаротворця - це замінити одні або більше його чарів. Ви можете замінити будь-які чари зі списку чарів негрального персонажа на інші чари того самого рівня з того самого списку. Заміна чарів таким чином не змінює Клас небезпеки негрального персонажа.

**Заміна обладунків та зброї.** Ви можете поліпшити або погіршити обладунки негрального персонажа, додати або замінити його зброю. Зміна Класу захисту та пошкоджень може змінити Клас небезпеки негрального персонажа.

**Магічні предмети.** Чим потужніший негральний персонаж, тим більша ймовірність, що він має у власності один або більше магічних предметів. Наприклад, архимаг може мати магічний посох або паличку, а також одне або більше зіллів та сувоїв. Надання негральному персонажу потужного магічного предмета, який завдає пошкоджень, може змінити його Клас небезпеки.
