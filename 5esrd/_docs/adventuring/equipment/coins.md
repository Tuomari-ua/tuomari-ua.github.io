---
layout: page
description: Правила для різних типів монет
title: Монети
---

Звичайні монети мають кілька номіналів залежно від відносної вартості металу, з якого вони виготовлені. Три найпоширеніші монети: золота монета (зм), срібна монета (см) і мідна монета (мм).

За одну золоту монету персонаж може купити спальник, 50 футів хорошої мотузки або козу. Вправний (але не винятковий) ремісник може заробити одну золоту монету на день. Золота монета є стандартною одиницею виміру багатства, навіть якщо сама монета не є загальновживаною. Коли торговці обговорюють угоди, пов’язані з товарами чи послугами вартістю в сотні чи тисячі золотих, транзакції зазвичай не передбачають обмін окремих монет. Натомість золото є стандартною мірою вартості, а фактичний обмін відбувається на золоті злитки, акредитиви або цінні товари.

Одна золота монета коштує десятьох срібняків, це найпоширеніша монета серед обивателів. Срібна монета купує працю робітника на півдня, флягу лампової олії або нічний відпочинок у бідній корчмі.

Одна срібна монета коштує десять мідяків, які поширені серед робітників і жебраків. За один шматок міді можна купити свічку, смолоскип або шматок крейди.

Крім того, в скарбах іноді з'являються незвичайні монети з інших дорогоцінних металів. Електрумова монета (eм) і платинова монета (пм) походять із загиблих імперій і втрачених королівств, та іноді вони викликають підозру й скептицизм, коли використовуються в транзакціях. Електрум коштує п’ять срібних монет, а платина – десять золотих.

Стандартна монета важить близько третини унції, тож п'ятдесят монет важать фунт.

**Стандартні курси обміну**

| Монета        | ММ    | СМ   | ЕМ   | ЗМ    | ПМ      |
| ------------- | ----- | ---- | ---- | ----- | ------- |
| Мідь (мм)     | 1     | 1/10 | 1/50 | 1/100 | 1/1,000 |
| Срібло (см)   | 10    | 1    | 1/5  | 1/10  | 1/100   |
| Електрум (ем) | 50    | 5    | 1    | 1/2   | 1/20    |
| Золото (зм)   | 100   | 10   | 2    | 1     | 1/10    |
| Платина (пм)  | 1,000 | 100  | 20   | 10    | 1       |
