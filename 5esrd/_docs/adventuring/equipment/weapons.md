---
layout: page
description: Правила та інформація про різні типи та властивості зброї
title: Зброя
---

Ваш клас дозволяє опанувати певну зброю, що відображає як фокус класу, так і інструменти, які ви, швидше за все, використовуватимете. Незалежно від того, чи ви віддаєте перевагу довгому мечу чи довгому луку, ваша зброя та ваше вміння ефективно нею користуватися можуть означати різницю між життям і смертю під час пригод.

Таблиця «Зброя» показує найпоширенішу зброю, що використовується у світі фентезійних ігор, її ціну та вагу, пошкодження, яких вона завдає під час удару, і будь-які особливі властивості, які має ця зброя. Кожна зброя класифікується як зброя ближнього бою або далекобійна зброя. **Зброя ближнього бою** використовується для атаки цілей в межах 5 футів від вас, тоді як для атак цілей на відстані використовується **далекобійна зброя**.


## Опанування зброї
Ваші раса, клас і уміння дозволяють вам опанувати певну зброю або категорію зброї. Дві категорії - це **проста** й **бойова**. Більшість людей може вміло користуватися простою зброєю. Ця зброя включає палиці, булави та іншу зброю, яка часто зустрічається в руках простолюдинів. Бойова зброя, зокрема мечі, сокири та древкова зброя, вимагає більш спеціалізованої підготовки для ефективного використання. Більшість воїнів використовують бойову зброю, оскільки ця зброя найкраще пасує їхнім бойовим стилям і тренуванням.

Опанування зброї дозволяє додавати ваш бонус досвіду до кидків усіх атак, які ви виконуєте цією зброєю. Якщо ви робите кидок атаки зброєю, яку не опанували, ви не додаєте до цього кидка свій бонус досвіду.

## Властивості зброї
Багато видів зброї мають особливі властивості, пов’язані з її використанням, як показано в таблиці "Зброя".

**Боєприпаси.** Ви можете використовувати зброю, яка має властивість "боєприпаси" для здійснення дистанційних атак, лише якщо у вас є боєприпаси для стрільби. Кожного разу, коли ви атакуєте зброєю, ви витрачаєте один боєприпас. Виймання боєприпасів із сагайдака, футляра чи іншого контейнера є частиною атаки (вам потрібна вільна рука, щоб зарядити одноручну зброю). Наприкінці бою ви можете відновити половину використаних боєприпасів, витративши хвилину на обшук поля бою.

Якщо ви використовуєте зброю, яка має властивість боєприпасів, для атаки ближнього бою, вважайте цю зброю імпровізованою (див. "Імпровізована зброя" далі в розділі). Праща повинна бути заряджена, щоб завдати будь-якої шкоди, коли використовується таким чином.

**Витончена.** Під час атаки витонченою зброєю ви використовуєте модифікатор сили або спритності для кидків атаки та пошкоджень за власним вибором. Ви повинні використовувати той самий модифікатор для обох кидків.

**Важка.** Маленькі істоти мають перешкоду на кидки атаки важкою зброєю. Розмір і маса важкої зброї роблять її занадто великою для ефективного використання маленькими істотами.

**Легка.** Легка зброя мала й проста в користуванні, що робить її ідеальною для використання під час бою двома видами зброї.

**Заряджання.** Через те, що для заряджання цієї зброї потребує часу, ви можете вистрілити з неї лише один боєприпас за дію, бонусну дію або реакцію, незалежно від кількості атак, які ви можете здійснити зазвичай.

**Відстань**. Зброя, яку можна використовувати для здійснення далекобійної атаки, має відстань, вказану в дужках після боєприпасу чи властивості "метальна". Відстань містить два числа. Перше — це звичайна відстань стрільби зі зброї у футах, а друге — найбільша відстань стрільби зі зброї. Коли ви атакуєте ціль за межами нормальної відстані, то робите кидок атаки із перешкодою. Ви не можете атакувати ціль за межами найбільшої відстані зброї.

**Досяжність.** Ця зброя додає 5 футів до вашої досяжності під час атаки, а також при визначенні вашої досяжності для додаткових атак цією зброєю.

**Особлива.** Зброя із властивістю "особлива" має незвичайні правила, що регулюють її використання, як пояснено в описі зброї (див. "Особлива зброя" далі в цьому розділі).

**Метальна.** Якщо зброя має властивість "метальна", ви можете метати цю зброю з використанням далекобійної атаки. Якщо зброя є зброєю ближнього бою, ви використовуєте той самий модифікатор здібності, що й для атаки та пошкоджень ближнього бою цією зброєю. Наприклад, якщо ви кидаєте ручну сокиру, ви використовуєте Силу, але якщо ви кидаєте кинджал, то можете використати як Силу, так і Спритність, оскільки кинджал є витонченою зброєю.

**Дворучна зброя.** Ця зброя потребує використання обох рук для атаки.

**Універсальна.** Цю зброю можна використовувати як однією, так і двома руками. Значення завданих пошкоджень відображається у дужках разом із властивістю - коли під час атаки ближнього бою зброю тримають двома руками.

## Імпровізована зброя
Іноді у персонажів немає зброї, і їм доводиться атакувати тим, що є під рукою. Імпровізована зброя включає будь-які предмети, які можна схопити однією або двома руками, наприклад, розбите скло, ніжку стола, сковорідку, колесо воза або мертвого гобліна.

Часто імпровізована зброя схожа на справжню зброю і може розглядатися як така. Наприклад, ніжка стола схожа на палицю. На розсуд Майстра, персонаж, що опанував зброю, може використовувати подібний предмет як зброю та застосувати свій бонус досвіду.

Предмет, який не схожий на зброю, завдає 1к4 пошкоджень (Майстер визначає тип пошкоджень залежно від предмета). Якщо персонаж використовує далекобійну зброю для атаки ближнього бою або метає зброю ближнього бою, яка не має властивості "метальна", це також завдає 1к4 пошкоджень. Імпровізована метальна зброя має нормальну відстань 20 футів і найбільшу відстань 60 футів.

## Посріблена зброя
Деякі монстри, які мають імунітет або стійкість до немагічної зброї, сприйнятливі до срібної зброї, тому обережні пригодники викладають додаткові монети, щоб покрити свою зброю сріблом. Ви можете посріблити одну зброю або десять боєприпасів за 100 зм. Ця вартість відображає не лише ціну срібла, але час і досвід, необхідні для додавання срібла до зброї, не знижуючи її ефективності.

## Особлива зброя
Тут описана зброя із особливими правилами.

**Важкий спис.** Ви атакуєте із перешкодою, якщо ваша ціль перебуває у межах 5 футів від вас. Крім того, важкий спис потребує обох рук для утримання, коли ви не верхи.

**Сітка.** Істота великого або меншого розміру, по якій влучили сіткою, є скутою, доки не вивільниться. Сітка не впливає на істот, які є безформними, або істот, які є Величезними чи більшими. Істота може використати свою дію, щоб зробити перевірку Сили з КС 10, щоб звільнити себе чи іншу істоту в межах досяжності. Завдання сітці 5 рубаних пошкоджень (КС 10) також звільняє істоту, не завдаючи їй шкоди, завершуючи ефект та руйнуючи сітку.

Коли ви використовуєте дію, бонусну дію або реакцію для атаки сіткою, ви можете здійснити лише одну атаку, незалежно від кількості атак, які ви можете зробити зазвичай.


## Таблиця "Зброя"

| Проста зброя ближнього бою | Вартість | Пошкодження   | Вага      | Властивості                                   |
| -------------------------- | -------- | ------------- | --------- | --------------------------------------------- |
| Палиця                     | 1 см     | 1к4 дробильні | 2 фунти   | Легка                                         |
| Кинджал                    | 2 зм     | 1к4 колоті    | 1 фунт    | Витончена, легка, метальна (відстань 20/60)   |
| Дубина                     | 2 см     | 1к8 дробильні | 10 фунтів | Дворучна                                      |
| Ручна сокира               | 5 зм     | 1к6 рубані    | 2 фунти   | Легка, метальна (відстань 20/60)              |
| Метальний спис             | 5 см     | 1к6 колоті    | 2 фунти   | Метальна (відстань 30/120)                    |
| Легкий молот               | 2 зм     | 1к4 дробильні | 2 фунти   | Легка, метальна (відстань 20/60)              |
| Булава                     | 5 зм     | 1к6 дробильні | 4 фунти   | -                                             |
| Бойовий посох              | 2 см     | 1к6 дробильні | 4 фунти   | Універсальна (1к8)                            |
| Серп                       | 1 зм     | 1к4 рубані    | 2 фунти   | Легка                                         |
| Спис                       | 1 зм     | 1к6 колоті    | 3 фунти   | Метальна (відстань 20/60), універсальна (1к8) |

| Проста далекобійна зброя | Вартість | Пошкодження   | Вага      | Властивості                                        |
| ------------------------ | -------- | ------------- | --------- | -------------------------------------------------- |
| Арбалет, легкий          | 25 зм    | 1к8 колоті    | 5 фунтів  | Боєприпаси (відстань 80/320), заряджання, дворучна |
| Дротик                   | 5 мм     | 1к4 колоті    | 1/4 фунта | Витончена, метальна (відстань 20/60)               |
| Короткий лук             | 25 зм    | 1к6 колоті    | 2 фунти   | Боєприпаси (відстань 80/320), дворучна             |
| Праща                    | 1 см     | 1к4 дробильні | -         | Боєприпаси (відстань 30/120)                       |

| Бойова зброя ближнього бою | Вартість | Пошкодження   | Вага      | Властивості                                   |
| -------------------------- | -------- | ------------- | --------- | --------------------------------------------- |
| Бойова сокира              | 10 зм    | 1к8 рубані    | 4 фунти   | Універсальна (1к10)                           |
| Бойовий ціп                | 10 зм    | 1к8 дробильні | 2 фунти   | -                                             |
| Глефа                      | 20 зм    | 1к10 рубані   | 6 фунтів  | Важка, досяжність, дворучна                   |
| Дворучна сокира            | 30 зм    | 1к12 рубані   | 7 фунтів  | Важка, дворучна                               |
| Дворучний меч              | 50 зм    | 2к6 рубані    | 6 фунтів  | Важка, дворучна                               |
| Алебарда                   | 20 зм    | 1к10 рубані   | 6 фунтів  | Важка, досяжність, дворучна                   |
| Важкий спис                | 10 зм    | 1к12 колоті   | 6 фунтів  | Досяжність, особлива                          |
| Довгий меч                 | 15 зм    | 1к8 рубані    | 3 фунти   | Універсальна (1к10)                           |
| Вершляг                    | 10 зм    | 2к6 дробильні | 10 фунтів | Важка, дворучна                               |
| Моргенштерн                | 15 зм    | 1к8 колоті    | 4 фунти   | -                                             |
| Піка                       | 5 зм     | 1к10 колоті   | 18 фунтів | Важка, досяжність, дворучна                   |
| Рапіра                     | 25 зм    | 1к8 колоті    | 2 фунти   | Витончена                                     |
| Скимитар                   | 25 зм    | 1к6 рубані    | 3 фунти   | Витончена, легка                              |
| Короткий меч               | 10 зм    | 1к6 колоті    | 2 фунти   | Витончена, легка                              |
| Тризуб                     | 5 зм     | 1к6 колоті    | 4 фунти   | Метальна (відстань 20/60), універсальна (1к8) |
| Клевець                    | 5 зм     | 1к8 колоті    | 2 фунти   | -                                             |
| Бойовий молот              | 15 зм    | 1к8 дробильні | 2 фунти   | Універсальна (1к10)                           |
| Батіг                      | 2 зм     | 1к4 рубані    | 3 фунти   | Витончена, досяжність                         |

| Бойова далекобійна зброя | Вартість | Пошкодження | Вага      | Властивості                                                |
| ------------------------ | -------- | ----------- | --------- | ---------------------------------------------------------- |
| Духова трубка            | 10 зм    | 1 колоті    | 1 фунт    | Боєприпаси (відстань 25/100), заряджання                   |
| Арбалет, ручний          | 75 зм    | 1к6 колоті  | 3 фунти   | Боєприпаси (відстань 30/120), легка, заряджання            |
| Арбалет, важкий          | 50 зм    | 1к10 колоті | 18 фунтів | Боєприпаси (відстань 100/400), важка, заряджання, дворучна |
| Довгий лук               | 50 зм    | 1к8 колоті  | 2 фунти   | Боєприпаси (відстань 150/600), важка, дворучна             |
| Сітка                    | 1 зм     | -           | 3 фунти   | Особлива, метальна (відстань 5/15)                         |
