---
layout: page
description: Правила та інформація про вільний час персонажів між пригодами
title: Між пригодами
---

Між подорожами до підземель та битвами з древнім злом шукачам пригод потрібен час, щоб відпочити, відновити сили та підготуватися до наступної пригоди. Багато пригодників також використовують цей час для виконання інших завдань, таких як створення зброї та обладунків, проведення досліджень або витрачання важко заробленого золота.

У деяких випадках плин часу — це щось, що відбувається без урочистостей та описів. Починаючи нову пригоду, Майстер може просто оголосити, що минув певний проміжок часу, і дозволити вам описати в загальних рисах, що робив ваш персонаж. Або ж Майстер може захотіти відстежувати, скільки часу минає, оскільки події поза вашим полем зору продовжують розгортатися.

## Витрати на спосіб життя
Між пригодами ви обираєте певну якість життя і сплачуєте витрати на підтримання цього способу життя.

Певний спосіб життя не має значного впливу на ваш характер, але може вплинути на те, як вас сприймають інші люди та групи. Наприклад, коли ви ведете аристократичний спосіб життя, вам може бути легше впливати на знать міста, ніж якби ви жили в бідності.

## Діяльність у вільний час
Між пригодами Майстер може запитати, що ваш персонаж робить у свій вільний час. Тривалість вільного часу може відрізнятися, але кожен вид діяльності у вільний час вимагає певної кількості днів, перш ніж ви здобудете бажаний привілей, і щонайменше 8 годин щодня у вільний час потрібно присвятити обраній діяльності, щоб цей день було зараховано. Не обов'язково, щоб дні йшли поспіль. Якщо ви маєте більше необхідного мінімуму днів, то можете продовжувати ту саму діяльність упродовж довшого часу, або перемкнутися на нову діяльність.

Можливі й інші діяльності у вільний час, окрім наведених нижче. Якщо ви хочете, щоб ваш персонаж у вільний час робив щось, не описане тут, обговоріть це зі своїм Майстром.

### Ремесло
Ви можете створювати немагічні об'єкти, включно зі спорядженням пригодників та витворами мистецтва. Ви повинні опанувати інструменти відповідно до об'єкта, який намагаєтеся створити (зазвичай це ремісничі інструменти). Вам також може знадобитися доступ до спеціальних матеріалів або місць для їх створення. Наприклад, тому, хто досвідчений у ковальській справі, потрібна кузня, щоб викувати меч або обладунок.

Кожен вільний день, який ви витрачаєте на ремесло, ви можете створити один чи більше предметів із загальною ринковою ціною не більше 5 зм, і ви повинні витратити сировину на суму, яка становить половину ринкової вартості. Якщо річ, яку ви хочете створити, коштує більше 5 зм, ви досягаєте прогресу з кроком у 5 зм, поки не досягнете ринкової вартості предмета. Наприклад, для виготовлення латних обладунків (ринкова вартість 1500 зм) потрібно 300 днів.

Кілька персонажів можуть поєднувати свої зусилля зі створення одного предмета, за умови, що всі персонажі опанували необхідні інструменти та працюють разом на одному місці. Кожен персонаж докладає зусиль, вартих 5 зм, за кожен день, витрачений на створення предмета. Наприклад, три персонажі з необхідними інструментами та належними засобами можуть виготовити латні обладунки за 100 днів, із загальною вартістю 750 зм.

Займаючись ремеслом, ви можете підтримувати скромний спосіб життя, не витрачаючи 1 зм щодня, або комфортний спосіб життя за половину звичайної вартості.

### Професійна практика
Між пригодами ви можете працювати, підтримуючи скромний спосіб життя, не витрачаючи 1 зм щодня. Це триває, поки ви продовжуєте професійну практику.

Якщо ви є членом організації, яка може забезпечити вигідну зайнятість, таку як храм або злодійська гільдія, ви заробляєте достатньо для підтримки комфортного способу життя.

Якщо ви опанували навичку Артистичності та використовуєте її у свій вільний час, ви заробляєте достатньо для підтримки заможного способу життя.

### Відновлення
Ви можете використовувати вільний час між пригодами, щоб відновитися після виснажливих поранень, захворювань або отрути.

Після трьох вільних днів, витрачених на відновлення, ви можете зробити рятівний кидок Статури з КС 15. У разі успіху ви можете обрати один із наступних наслідків:

* Завершити ефект, який не давав вам відновлювати пункти здоров'я.
* У наступні 24 години ви маєте перевагу на рятівні кидки проти однієї хвороби або отрути, яка зараз діє на вас.

### Дослідження
Перерва між пригодами — це чудова нагода провести дослідження, проникнути в таємниці, які розкрилися протягом кампанії. Дослідження можуть включати вивчення запорошених фоліантів і згорнутих сувоїв у бібліотеці, або купівлю напоїв для місцевих жителів, щоб дізнатися з їхніх вуст чутки та плітки.

Коли ви починаєте своє дослідження, Майстер визначає, чи доступна інформація, скільки вільних днів займе її пошук, чи є якісь обмеження щодо вашого дослідження (наприклад, при пошуку певної особи, книги чи розташування). Майстер також може зажадати від вас одну або декілька перевірок здібності, таких як Інтелект (Розслідування) для пошуку підказок щодо інформації, яку ви шукаєте, чи Харизми (Переконливості) щоб забезпечити чиюсь підтримку. Щойно ці умови будуть виконані, ви дізнаєтесь інформацію, якщо вона доступна.

Для кожного дня досліджень потрібно витратити 1 зм, щоб покрити витрати. Ця вартість доповнює ваші нормальні витрати способу життя.

### Тренування
Ви можете проводити час між пригодами, вивчаючи нову мову або опановуючи набори інструментів. Ваш Майстер може дозволити додаткові параметри навчання.

По-перше, ви повинні знайти інструктора, який бажає вас навчити. Майстер визначає, скільки це триватиме та чи потрібна одна (або більше) перевірка здібності.

Навчання триває 250 днів і коштує 1 зм на день. Після того, як ви проведете необхідну кількість часу та грошей, ви вивчите нову мову або опануєте новий інструмент.
