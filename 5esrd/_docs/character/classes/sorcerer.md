---
layout: page
description: Правила та інформація для класу Заклинач із 5-ї версії (5e) SRD (Довідник із документації системи).
title: Заклинач
---

<div class="table-wrapper" markdown="block">


| Рівень | Бонус досвіду | Чародійні частки | Вивчені заклини | Відомі чари | 1-й | 2-й | 3-й | 4-й | 5-й | 6-й | 7-й | 8-й | 9-й | Особливості         |
| ------ | ------------- | ---------------- | --------------- | ----------- | --- | --- | --- | --- | --- | --- | --- | --- | --- |---------------------|
| 1-й  | +2  | -  | 4  | 2  | 2   | -   | -   | -   | -   | -   | -   | -   | -   | [Чарування](#чарування), [Джерело чарів](#джерело-чарів) |
| 2-й  | +2  | 2  | 4  | 3  | 3   | -   | -   | -   | -   | -   | -   | -   | -   | [Купіль магії](#купіль-магії)                                       |
| 3-й  | +2  | 3  | 4  | 4  | 4   | 2   | -   | -   | -   | -   | -   | -   | -   | [Метамагія](#метамагія)                                              |
| 4-й  | +2  | 4  | 5  | 5  | 4   | 3   | -   | -   | -   | -   | -   | -   | -   | [Покращення здібностей](#покращення-здібностей)                      |
| 5-й  | +3  | 5  | 5  | 6  | 4   | 3   | 2   | -   | -   | -   | -   | -   | -   | -                                                                   |
| 6-й  | +3  | 6  | 5  | 7  | 4   | 3   | 3   | -   | -   | -   | -   | -   | -   | Особливість джерела чарів                                            |
| 7-й  | +3  | 7  | 5  | 8  | 4   | 3   | 3   | 1   | -   | -   | -   | -   | -   | -                                                                    |
| 8-й  | +3  | 8  | 5  | 9  | 4   | 3   | 3   | 2   | -   | -   | -   | -   | -   | [Покращення здібностей](#покращення-здібностей)                      |
| 9-й  | +4  | 9  | 5  | 10 | 4   | 3   | 3   | 3   | 1   | -   | -   | -   | -   | -                                                                    |
| 10-й | +4  | 10 | 6  | 11 | 4   | 3   | 3   | 3   | 2   | -   | -   | -   | -   | [Метамагія](#метамагія)                                              |
| 11-й | +4  | 11 | 6  | 12 | 4   | 3   | 3   | 3   | 2   | 1   | -   | -   | -   | -                                                                    |
| 12-й | +4  | 12 | 6  | 12 | 4   | 3   | 3   | 3   | 2   | 1   | -   | -   | -   | Покращення здібностей                                         |
| 13-й | +5  | 13 | 6  | 13 | 4   | 3   | 3   | 3   | 2   | 1   | 1   | -   | -   | -                                                                    |
| 14-й | +5  | 14 | 6  | 13 | 4   | 3   | 3   | 3   | 2   | 1   | 1   | -   | -   | Особливість джерела чарів                                            |
| 15-й | +5  | 15 | 6  | 14 | 4   | 3   | 3   | 3   | 2   | 1   | 1   | 1   | -   | -                                                                    |
| 16-й | +5  | 16 | 6  | 14 | 4   | 3   | 3   | 3   | 2   | 1   | 1   | 1   | -   | [Покращення здібностей](#покращення-здібностей)                      |
| 17-й | +6  | 17 | 6  | 15 | 4   | 3   | 3   | 3   | 2   | 1   | 1   | 1   | 1   | [Метамагія](#метамагія)                                              |
| 18-й | +6  | 18 | 6  | 15 | 4   | 3   | 3   | 3   | 3   | 1   | 1   | 1   | 1   | Особливість джерела чарів                                            |
| 19-й | +6  | 19 | 6  | 15 | 4   | 3   | 3   | 3   | 3   | 2   | 1   | 1   | 1   | [Покращення здібностей](#покращення-здібностей)                      |
| 20-й | +6  | 20 | 6  | 15 | 4   | 3   | 3   | 3   | 3   | 2   | 2   | 1   | 1   | [Відновлення чарів](#відновлення-чарів)                              |

</div>

## Класові особливості
Як заклинач ви здобуваєте наступні класові особливості.

### Пункти здоров'я
**Кістки здоров'я:** 1к6 за рівень заклинача  
**Пункти здоров'я на 1-му рівні:** 6 + ваш модифікатор Статури  
**Пункти здоров'я на вищих рівнях:** 1к6 (або 4) + ваш модифікатор Статури за кожен рівень заклинача після першого  

### Досвід

**Броня:** Жодної    
**Зброя:** Кинджали, дротики, пращі, бойові посохи, легкі арбалети    
**Інструменти:** Жодних   
**Рятівні кидки:** Статура, Харизма     
**Навички:** Виберіть дві навички з-поміж наступних: Аркана, Обман, Інтуїція, Залякування, Переконливість та Релігія

### Спорядження
Ви починаєте з наступним спорядженням, на додачу до спорядження, яке надає ваша передісторія:

* (a) легкий арбалет та 20 болтів або (b) будь-яка проста зброя
* (a) мішечок для компонентів або (b) осередок магії
* (a) набір дослідника підземель або (b) набір мандрівника
* Два кинджали

### Чарування
- - -
Подія в вашому минулому або в житті ваших батьків чи пращурів залишила на вас незнищенний відбиток і пов'язала вас із арканною магією. Ця купіль магії є джерелом ваших чарів, незалежно від її походження.

#### Заклини
На першому рівні ви знаєте чотири заклини зі списку заклинача за власним вибором. На вищих рівнях ви зможете дообрати та вивчити додаткові заклини, як наведено у колонці "Відомі заклини" таблиці класу Заклинач.

#### Чарунки
Таблиця Заклинача показує, скільки чарунок ви маєте для створення чарів першого та вищих рівнів. Щоб створити одні з цих чарів, ви повинні витратити чарунку рівня чарів або вищу. Ви відновлюєте всі витрачені чарунки, коли завершуєте тривалий відпочинок.     
Наприклад, якщо ви знаєте чари першого рівня _вогняні долоні_ і маєте чарунки 1-го та 2-го рівнів, ви можете створити _вогняні долоні_, використовуючи будь-яку з цих чарунок

#### Відомі чари 1-го та вищих рівнів
Ви знаєте двоє чарів 1-го рівня за власним вибором зі списку Заклинача.    
Колонка "Відомі чари" у таблиці класу Заклинач показує, на яких рівнях Заклинача ви вивчите більше чарів за власним вибором. Кожні з цих чарів мають відповідати рівням ваших чарунок. Наприклад, коли ви досягаєте 3-го рівня в цьому класі, ви можете вивчити нові чари 1-го або 2-го рівня.     
Додатково, коли ви отримуєте рівень у цьому класі, ви можете вибрати одні чари й замінити їх іншими чарами зі свого списку; нові чари так само повинні відповідати рівню чарунок, які ви маєте.

#### Чаротворча здібність
Вашою здібністю для створення чарів є Харизма, оскільки сила вашої магії покладається на вашу здатність проєктувати свої бажання у зовнішній світ. Ви застосовуєте свою Харизму щоразу, коли в чарах згадується ваша чаротворча здібність. Крім того, ви застосовуєте свій модифікатор Харизми, коли визначаєте Клас Складності рятівних кидків від своїх чарів, та коли ваші чари вимагають кидка атаки.

> **КС ряткидків від чарів** = 8 + ваш бонус досвіду + ваш модифікатор Харизми

> **Модифікатор атаки чарами** = ваш бонус досвіду + ваш модифікатор Харизми

#### Осередок магії
Ви можете використовувати осередок магії як чаротворчий фокус для своїх чарів.

### Джерело чарів
- - -
Оберіть джерело чарів, яке описує вашу вроджену магічну силу, наприклад, Родовід дракона.
Ваш вибір дає вам можливість вибрати особливість на 1-му рівні й потім знову на 6-му, 14-му та 18-му рівнях.

### Купіль магії
- - -
На 2-му рівні ви пробуджуєте глибоке внутрішнє джерело магії. Це внутрішнє джерело відображається у чародійних частках, що дозволяють вам створювати різні магічні ефекти.

#### Чародійні частки
У вас є 2 чародійні частки, і їх стає більше, коли ви отримуєте нові рівні у цьому класі, як показано в колонці "Чародійні частки" таблиці класу Заклинач. У вас не може бути більше чародійних часток, ніж вказано у таблиці для вашого рівня. Ви відновлюєте всі використані чародійні частки, коли завершуєте тривалий відпочинок.

#### Гнучке чародійство
Ви можете витрачати чародійні частки, щоб створювати додаткові чарунки, або навпаки, пожертвувати чарунку, щоб здобути чародійні частки. Інші способи використовувати чародійні частки ви отримуєте на нових рівнях.    
**Створення чарунок.** Бонусною дією у свій хід ви можете перетворити невикористані чародійні частки на одну чарунку. Таблиця "Створення чарунок" показує вартість створення чарунки вказаного рівня. Створена чарунка не може бути вище 5-го рівня.    
Будь-яка чарунка, яку ви створюєте таким чином, зникає після завершення тривалого відпочинку.

| Рівень чарунки | Вартість чародійних часток |
| ------------------ | -------------------------- |
| 1-й                | 2                          |
| 2-й                | 3                          |
| 3-й                | 5                          |
| 4-й                | 6                          |
| 5-й                | 7                          |

**Перетворення чарунок на чародійні частки.** Бонусною дією у свій хід ви можете витратити одну чарунку та відновити кількість чародійних часток, що відповідає рівню витраченої чарунки.

### Метамагія
- - -
На 3-му рівні ви здатні підлаштовувати чари до своїх потреб. Ви вивчаєте дві з наступних видів метамагії за своїм вибором. Ви отримуєте ще по одній на 10-му та 17-му рівнях.    
Ви можете застосувати лише один вид метамагії під час створення чарів, якщо не зазначено інше.

#### Обережні чари
Коли ви створюєте чари, які вимагають від іншої істоти рятівного кидка, ви можете захистити деяких істот від повної сили своїх чарів. Щоб зробити це, ви витрачаєте 1 чародійну частку та обираєте кількість захищених істот, яка відповідає вашому модифікатору Харизми (мінімум одну істоту). Рятівний кидок обраної істоти автоматично є успішним проти цих чарів.

#### Дальні чари
Коли ви створюєте чари, які мають дистанцію 5 футів або більше, ви можете витратити 1 чародійну частку, щоб подвоїти дистанцію чарів.   
Коли ви створюєте чари, які мають дистанцію дотику, ви можете витратити 1 чародійну частку, щоб збільшити цю дистанцію до 30 футів.

#### Посилені чари
Коли ви робите кидок пошкоджень від чарів, ви можете витратити 1 чародійну частку, щоб перекинути таку кількість кісток пошкоджень, яка дорівнює вашому модифікатору Харизми (мінімум одну кістку). Ви повинні застосувати нові кидки.   
Ви можете використати Посилені чари, навіть якщо ви вже застосували інший вид метамагії під час створення цих чарів.

#### Подовжені чари
Коли ви створюєте чари з тривалістю дії 1 хвилина або довше, ви можете витратити 1 чародійну частку та подвоїти тривалість дії. Максимальна подвоєна тривалість до 24 годин.

#### Непоборні чари
Коли ви створюєте чари, які змушують істоту зробити рятівний кидок, щоб протистояти створеному ефекту, ви можете витратити 3 чародійні частки, щоб надати одній істоті перешкоду на її перший ряткидок проти цих чарів.

#### Прискорені чари
Коли створення чарів потребує 1 дію, ви можете витратити 2 чародійні частки, щоб натомість створити ці чари за 1 бонусну дію.

#### Приховані чари
Коли ви створюєте чари, ви можете витратити 1 чародійну частку, щоб створити їх без жодного словесного чи тілесного компонента.

#### Подвоєні чари
Коли ви створюєте чари, які націлюються тільки на одну істоту та не мають дистанції "для себе", ви можете витратити кількість чародійних часток, що дорівнює рівню чарів, аби націлитися на ще одну істоту в межах дистанції чарів (1 чародійна частка, якщо це заклин).    
Для цього ефекту ваші чари не повинні націлюватися більш як на одну істоту на своєму поточному рівні. Наприклад, _магічна стріла_ і _палючий промінь_ так не працюють, тоді як _морозний промінь_ задовольняє вимогам ефекту.

### Покращення здібностей
- - -
Коли ви досягаєте 4-го рівня, а також на 8-му, 12-му, 16-тому та 19-му рівнях ви можете збільшити одну зі своїх здібностей на 2 або дві здібності за власним вибором на 1. Як і звичайно, ви не можете збільшити значення здібності вище 20 за допомогою цієї особливості.

### Відновлення чарів
- - -
На 20-му рівні ви відновлюєте 4 чародійні частки, коли завершуєте короткий відпочинок.

## Джерело чарів
Різні заклиначі мають різне походження своєї внутрішньої магії, таке як Родовід драконів, наприклад.

### Родовід драконів
- - -
Ваша вроджена магія походить від магії драконів, яка була змішана з вашою кров'ю чи кров'ю ваших предків. Найчастіше заклиначі цього походження простежують свій родовід до могутнього заклинача давніх часів, який уклав угоду з драконом, або ж навіть стверджують, що драконом був один із їхніх батьків. Деякі з таких родоводів в світі добре представлені, але більшість із них приховані. Будь-який заклинач може бути першим у новому родоводі внаслідок угоди або через інші надзвичайні обставини.

#### Дракон-предок
На 1-му рівні ви вибираєте один тип свого дракона-пращура. Тип пошкодження, пов'язаний з кожним драконом, впливає на особливості, які ви здобудете пізніше.

| Дракон    | Тип пошкоджень |
| --------- | -------------- |
| Чорний    | Кислота        |
| Синій     | Блискавка      |
| Латунний  | Вогонь         |
| Бронзовий | Блискавка      |
| Мідний    | Кислота        |
| Золотий   | Вогонь         |
| Зелений   | Отрута         |
| Червоний  | Вогонь         |
| Срібний   | Холод          |
| Білий     | Холод          |

Ви можете говорити, читати й писати драконівською мовою. Крім того, коли ви робите перевірку Харизми при взаємодії з драконами, ваш бонус досвіду подвоюється, якщо його взагалі можна застосувати до вказаної перевірки.

#### Стійкість дракона
Фізичні риси вашого драконівського предка проявляються через магію, що тече у вашому тілі. На першому рівні ваші пункти здоров'я збільшуються на 1 та знову зростають на 1, коли ви отримуєте рівень у цьому класі.
Крім того, ваша шкіра де-не-де вкривається тонкою лускою, схожою на драконячу. Коли ви не носите броню, ваш КЗ дорівнює 13 + ваш модифікатор Спритності.

#### Споріднена стихія
Починаючи з 6-го рівня, коли ви створюєте чари, які завдають пошкоджень того ж типу, що й дракон вашого родоводу, ви можете додати свій модифікатор Харизми до одного кидка пошкоджень цими чарами. Разом з тим, ви можете витратити 1 чародійну частку, щоб отримати стійкість до цього типу пошкоджень упродовж 1 години.

#### Крила Дракона
На 14-му рівні ви здатні відростити на спині пару драконячих крил, отримуючи швидкість польоту, яка дорівнює вашій поточній швидкості. Ви можете створити ці крила бонусною дією у свій хід. Вони залишаються, поки ви не відпустите їх також бонусною дією у свій хід.    
Ви не можете проявити крила, поки носите броню, якщо тільки обладунок не передбачає носіння крил; одяг, не зшитий для крилатої істоти, може зруйнуватися, коли ви відрощуєте крила.

#### Присутність дракона
Починаючи з 18-го рівня, ви можете спрямовувати моторошну присутність свого дракона-предка, приголомшуючи та лякаючи усіх навколо себе. Дією ви можете витратити 5 чародійних часток, щоб наповнитися древньою силою та огорнути себе аурою поклоніння або жаху (на ваш вибір) на відстані до 60 футів навколо вас. Протягом 1 хвилини або доки ви не втрачаєте концентрацію (так, як би це було для концентрації на створених чарах), кожна ворожа істота, що починає хід у цій аурі, повинна зробити успішний ряткидок Мудрості, або буде зачарована (якщо ви обрали поклоніння) або налякана (якщо ви обрали жах), поки триває аура. Істота, яка робить успішний ряткидок, здобуває імунітет до аури на 24 години.
