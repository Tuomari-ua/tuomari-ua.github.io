---
layout: page
description: Правила та інформація про клас Бард
title: Бард
---

<div class="table-wrapper" markdown="block">

| Рівень | Бонус досвіду | Відомі заклини | Відомі чари | 1-й | 2-й | 3-й | 4-й | 5-й | 6-й | 7-й | 8-й | 9-й | Особливості|
|--------|---------------|----------------|-------------|-----|-----|-----|-----|-----|-----|-----|-----|-----|------------|
| 1-й  | +2 | 2 | 4 | 2 | -  | -  | -  | -  | -  | -  | -  | -  | [Чарування](#чарування), [Натхнення барда](#натхнення-барда) (к6) |
| 2-й  | +2 | 2 | 5 | 3 | -  | -  | -  | -  | -  | -  | -  | -  | [Майстер на всі руки](#майстер-на-всі-руки), [Пісня відпочинку](#пісня-відпочинку) (к6)|
| 3-й  | +2 | 2 | 6 | 4 | 2  | -  | -  | -  | -  | -  | -  | -  | [Колегія бардів](#колегія-бардів), Експертиза  |
| 4-й  | +2 | 3 | 7 | 4 | 3  | -  | -  | -  | -  | -  | -  | -  | [Покращення здібностей](#покращення-здібностей)|
| 5-й  | +3 | 3 | 8 | 4 | 3  | 2  | -  | -  | -  | -  | -  | -  | [Натхнення барда](#натхнення-барда) (к8), [Джерело натхнення](#джерело-натхнення) |
| 6-й  | +3 | 3 | 9 | 4 | 3  | 3  | -  | -  | -  | -  | -  | -  | [Відчарування](#відчарування), Особливість колегії бардів |
| 7-й  | +3 | 3 | 10| 4 | 3  | 3  | 1  | -  | -  | -  | -  | -  | -                           |
| 8-й  | +3 | 3 | 11| 4 | 3  | 3  | 2  | -  | -  | -  | -  | -  | [Покращення здібностей](#покращення-здібностей)           |
| 9-й  | +4 | 3 | 12| 4 | 3  | 3  | 3  | 1  | -  | -  | -  | -  | [Пісня відпочинку](#пісня-відпочинку) (к8)                |
| 10-й | +4 | 4 | 14| 4 | 3  | 3  | 3  | 2  | -  | -  | -  | -  | [Натхнення барда](#натхнення-барда) (к10), [Експертиза](#експертиза), [Таємниці магії](#таємниці-магії) |
| 11-й | +4 | 4 | 15| 4 | 3  | 3  | 3  | 2  | 1  | -  | -  | -  | -                                                  |
| 12-й | +4 | 4 | 15| 4 | 3  | 3  | 3  | 2  | 1  | -  | -  | -  | [Покращення здібностей](#покращення-здібностей)    |
| 13-й | +5 | 4 | 16| 4 | 3  | 3  | 3  | 2  | 1  | 1  | -  | -  | [Пісня відпочинку](#пісня-відпочинку) (к10)        |
| 14-й | +5 | 4 | 18| 4 | 3  | 3  | 3  | 2  | 1  | 1  | -  | -  | [Таємниці магії](#таємниці-магії), Особливість колегії бардів|
| 15-й | +5 | 4 | 19| 4 | 3  | 3  | 3  | 2  | 1  | 1  | 1  | -  | [Натхнення барда](#натхнення-барда) (к12)          |
| 16-й | +5 | 4 | 19| 4 | 3  | 3  | 3  | 2  | 1  | 1  | 1  | -  | [Покращення здібностей](#покращення-здібностей)    |
| 17-й | +6 | 4 | 20| 4 | 3  | 3  | 3  | 2  | 1  | 1  | 1  | 1  | [Пісня відпочинку](#пісня-відпочинку) (к12)         |
| 18-й | +6 | 4 | 22| 4 | 3  | 3  | 3  | 3  | 1  | 1  | 1  | 1  | [Таємниці магії](#таємниці-магії)                   |
| 19-й | +6 | 4 | 22| 4 | 3  | 3  | 3  | 3  | 2  | 1  | 1  | 1  | [Покращення здібностей](#покращення-здібностей)     |
| 20-й | +6 | 4 | 22| 4 | 3  | 3  | 3  | 3  | 2  | 2  | 1  | 1  | [Неперевершене натхнення](#неперевершене-натхнення) |

</div>
  
## Класові особливості
Як бард ви здобуваєте наступні класові особливості.

### Пункти здоров'я
**Кістки здоров'я:** 1к8 за рівень барда.  
**Пункти здоров'я на 1-му рівні:** 8 + ваш модифікатор Статури.  
**Пункти здоров'я на вищих рівнях:** 1к8 (або 5) + ваш модифікатор Статури за кожен рівень барда після першого.  

### Досвід
**Броня:** Легка броня.  
**Зброя:** Проста зброя, ручні арбалети, довгі мечі, рапіри, короткі мечі.  
**Інструменти:** Три музичні інструменти за вашим вибором.  
**Рятівні кидки:** Спритність, Харизма.  
**Навички:** Виберіть будь-які три.  

### Спорядження
Ви починаєте з наступним спорядженням на додачу до спорядження, наданого передісторією:

* (a) рапіра, (б) довгий меч або (в) будь-яка проста зброя
* (a) набір дипломата або (б) набір артиста
* (a) лютня або (б) будь-який інший музичний інструмент
* Шкіряна броня та кинджал

### Чарування
- - -
Ви навчилися розплутувати й перетворювати тканину реальності у гармонії зі своїми бажаннями та музикою. Ваші чари є частиною величезного репертуару, магії, яку можна налаштовувати на різні ситуації.

#### Заклини
Вам відомі два заклини за вашим вибором зі списку чарів барда. Ви вивчаєте додаткові заклини барда за власним вибором на вищих рівнях, як наведено у колонці "Заклини барда" таблиці класу Бард.

#### Чарунки
Таблиця Барда показує, скільки чарунок ви маєте для створення чарів першого та вищих рівнів. Щоб створити одні з цих чарів, ви повинні витратити чарунку рівня чарів або вищу. Ви відновлюєте всі витрачені чарунки, коли завершуєте тривалий відпочинок.  
Наприклад, якщо ви знаєте чари першого рівня Лікування ран і маєте чарунки 1-го та 2-го рівнів, ви можете створити чари, використовуючи будь-яку з цих чарунок.

#### Відомі чари 1-го та вищих рівнів
Ви знаєте четверо чарів 1-го рівня за власним вибором зі списку чарів барда.   
Колонка "Відомі чари" у таблиці класу Бард показує, коли ви вивчите більше чарів за власним вибором. Кожні з цих чарів мають відповідати рівням ваших чарунок, як показано в таблиці. Наприклад, коли ви досягаєте 3-го рівня в цьому класі, ви можете вивчити нові чари 1-го або 2-го рівня.   
Додатково, коли ви отримуєте рівень у цьому класі, ви можете вибрати одні чари Барда і замінити їх іншими чарами зі свого списку; нові чари так само повинні відповідати рівню чарунок, які ви маєте.

#### Чаротворча здібність
Вашою здібністю для створення чарів є Харизма. Ваша магія йде від серця й душі, які ви переливаєте у свою музику чи свої промови. Ви застосовуєте свою Харизму щоразу, коли в чарах згадується ваша чаротворча здібність. Крім того, ви застосовуєте свій модифікатор Харизми, коли визначаєте Клас Складності рятівних кидків від своїх чарів, та коли ваші чари вимагають кидка атаки.

> **КС ряткидків від чарів** = 8 + ваш бонус досвіду + ваш модифікатор Харизми

> **Модифікатор атаки чарами** = ваш бонус досвіду + ваш модифікатор Харизми

#### Ритуальне чарування
Якщо відомі вам чари барда мають позначку "ритуал", ви можете створити їх за допомогою ритуалу.

#### Осередок магії
Ви можете використовувати музичний інструмент (див. “Спорядження”) як осередок магії для своїх бардівських чарів.

### Натхнення барда
- - -
Ви можете надихати інших зворушливими словами чи музикою. Для цього у свій хід ви можете витратити бонусну дію та вибрати одну істоту, крім себе, яка перебуває на відстані не більше 60 футів та може чути вас. Ця істота отримує одну кістку натхнення барда, к6.  
Один раз упродовж наступних 10 хвилин істота може кинути цю кістку й додати число, що випало, до однієї своєї перевірки навички, свого кидка атаки або свого ряткидка. Істота може спочатку зробити кидок к20, а вже потім вирішити, використовувати Натхнення барда чи ні, однак це рішення треба прийняти до того, як Майстер повідомить про успіх чи невдачу кидка. Щойно кістка натхнення барда кинута, вона зникає. Істота може мати тільки одне Натхнення барда одночасно.   
Кількість використань Натхнення барда дорівнює вашому модифікатору Харизми (мінімум один раз). Ви відновлюєте всі використані кістки натхнення, коли завершуєте тривалий відпочинок.   
Ваша кістка натхнення змінюється відповідно до того, як ви досягаєте певних рівнів у цьому класі. Кістка збільшується до к8 на 5-му рівні, до к10 - на 10-му рівні, та до к12 на 15-му рівні.

### Майстер на всі руки
- - -
Починаючи з 2-го рівня, ви можете додати половину свого бонусу досвіду, округлену вниз, до будь-якої перевірки своїх здібностей, до яких ще не включено ваш бонус досвіду.

### Пісня відпочинку
- - -
Починаючи з 2-го рівня, ви можете використати заспокійливу музику або промову, щоб допомогти своїм пораненим союзникам відновити життєві сили під час короткого відпочинку. Якщо ви або дружні до вас істоти витрачаєте на відновлення пунктів здоров'я одну або більше кісток здоров'я наприкінці короткого відпочинку, кожна з цих істот отримує додатково 1к6 пунктів здоров'я за умови, що може чути ваш виступ.   
Кількість додаткових пунктів здоров'я зростає, коли ви досягаєте певних рівнів у цьому класі: до 1к8 на 9-му рівні, до 1к10 на 13-му рівні та до 1к12 на 17-му рівні.

### Колегія бардів
- - -
На 3-му рівні ви поринаєте у вивчення передових технік колегії бардів за вашим вибором, наприклад, Колегії знань. Ваш вибір надає вам особливості на 3-му, 6-му та 14-му рівнях.

### Експертиза
- - -
На 3-му рівні виберіть дві навички, в яких ви набуваєте досвіду. Ваш бонус досвіду тепер подвоєно для будь-яких перевірок, які ви робите з використанням вибраних навичок. На 10-му рівні ви можете обрати ще дві навички, щоб отримати цей привілей.

### Покращення здібностей
- - -
Коли ви досягаєте 4-го рівня, а також на 8-му, 12-му, 16-тому та 19-му рівнях, ви можете збільшити одну зі своїх здібностей на 2 або дві свої здібності за власним вибором на 1. Як і звичайно, ви не можете збільшити значення здібності вище 20 за допомогою цієї особливості.

### Джерело натхнення
- - -
Починаючи з 5-го рівня, ви відновлюєте всі витрачені Натхнення барда, коли завершуєте короткий або тривалий відпочинок.

### Відчарування
- - -
На 6-му рівні ви здатні застосовувати музичні ноти або слова сили для переривання ефектів, що впливають на розум. Дією ви можете почати виступ, який триватиме до кінця вашого наступного ходу. У цей час ви та будь-які дружні вам істоти на відстані до 30 футів від вас мають перевагу на рятівні кидки проти залякування та зачарування. Істота має бути здатною почути вас, щоб отримати цей привілей. Виступ завершується раніше, якщо ви недієздатні, або заглушені, або добровільно припинили виступ (дія не потрібна).

### Таємниці магії
- - -
На 10-му рівні ви накопичили магічні знання з широкого вибору дисциплін. Виберіть двоє чарів із будь-якого класу, включно зі своїм. Вибрані чари повинні відповідати рівням ваших чарунок, як показано в таблиці класу, або бути заклином.  
Вибрані чари вважаються для вас чарами барда і враховуються у числі "Відомих чарів" за таблицею класу.  
Ви вивчаєте по двоє додаткових чарів із будь-якого класу на 14-му та на 18-му рівнях.

### Неперевершене натхнення
- - -
На 20-му рівні, коли ви робите кидок ініціативи та не маєте невикористаних кісток Натхнення барда, ви відновлюєте одну таку кістку.

## Колегія Знань
- - -
Барди Колегії знань мають певні уявлення щодо більшості речей, збираючи крихти відомостей із різних джерел - від наукових праць до селянських казок. Чи то співаючи народні балади у тавернах, чи виконуючи вишукані композиції при королівському дворі, ці барди використовують свої таланти, аби викликати захват у публіки. Коли аплодисменти стихають, глядачі можуть виявити, що вже не так впевнені у тому, що вважали правдивим чи істинним - від своєї віри священикам місцевого храму до вірності королю.  
Вірність цих бардів полягає у пошуках краси та правди, а не служінні монархам чи наслідуванні догматів божества. Дворянин, який залучив такого барда своїм вісником чи порадником, знає, що цей бард скоріше обере гірку правду, ніж політичні лестощі.  
Члени Колегії збираються у бібліотеках, а іноді й у справжніх колегіях - із класами та гуртожитками - щоб обмінюватися знаннями одне з одним. Вони також зустрічаються на фестивалях або громадських подіях, де викривають корупцію, розгадують брехні та насміхаються над самоповажними владними фігурами.

#### Додатковий досвід
Коли ви приєднуєтеся до Колегії знань на 3-му рівні, ви опановуєте три навички за власним вибором.

#### Гостре слівце
Також на 3-му рівні ви навчаєтеся використовувати свої дотепи, щоб відволікати, заплутувати чи якось інакше спантеличувати інших та порушувати їхню впевненість. Коли істота, яку ви бачите на відстані до 60 футів від себе, робить кидок атаки, перевірку навички або кидок пошкоджень, ви можете використати свою реакцію та витратити одне Натхнення барда, зробити кидок кістки Натхнення барда й відняти число, що випало, від кидка згаданої істоти. Ви можете застосувати цю особливість після того, як істота зробила кидок, але перш ніж Майстер визначить успіх чи невдачу кидка, або перед тим, як істота завдасть пошкоджень. Ця істота не піддається впливу, якщо вона не може вас чути або якщо вона має імунітет до зачарування.

#### Додаткові таємниці магії
На 6-му рівні ви вивчаєте двоє чарів будь-якого класу за власним вибором. Вибрані чари мають відповідати рівням ваших чарунок, як показано в таблиці, або бути заклином. Вибрані чари вважаються для вас чарами барда, але не враховуються до підсумку відомих вам бардівських чарів.

#### Незрівнянна майстерність
Починаючи з 14-го рівня, коли ви робите перевірку здібності, ви можете витратити одне Натхнення барда. Киньте кістку Натхнення барда та додайте число, що випало, до результату перевірки здібності. Ви можете зробити це після кидка, але перш ніж Майстер повідомить про успіх чи невдачу перевірки.
