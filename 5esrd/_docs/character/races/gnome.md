---
layout: page
description: Правила та інформація для раси Гномів 5-ї версії (5e) SRD (Довідник із документації системи).
title: Гном
---

## Риси гномів
- - -
Ваш персонаж гном має певні характеристики, спільні для всіх інших гномів.

**Покращення здібностей.** Значення вашого Інтелекту зростає на 2.

**Вік.** Гноми дорослішають так само, як і люди, і більшість із них облаштовує доросле життя у віці близько 40 років. Вони можуть прожити від 350 до майже 500 років.

**Світогляд.** Гноми найчастіше добрі. Ті, хто більш схильний до законослухняності, стають мудрецями, інженерами, дослідниками, науковцями, розслідувачами або винахідниками. Ті, хто схильний до хаосу, стають менестрелями, хитрунами, мандрівниками чи вигадливими ювелірами. Гноми добросердні, і навіть шахраї серед них скоріше грайливі, ніж злостиві.

**Розмір.** Гноми мають зріст від 3 до 4 футів та важать у середньому близько 40 фунтів. Ваш розмір - маленький.

**Швидкість.** Ваша базова швидкість ходьби становить 25 футів.

**Темний зір.** Пристосовані до життя під землею, ви маєте кращий зір у темряві та у тьмяному світлі. Ви можете бачити в тьмяному світлі на відстань до 60 футів так, ніби в умовах яскравого світла, а в темряві - так, ніби в умовах тьмяного світла. У темряві ви не розрізняєте кольори, лише відтінки сірого.

**Гномська хитрість.** Ви маєте перевагу на ряткидки Інтелекту, Мудрості та Харизми проти магії.

**Мови.** Ви можете говорити, читати і писати спільною та гномською мовами. Гномська мова, яка використовує дворфійське письмо, відома своїми технічними трактатами та каталогами знань про світ природи.

## Скельний гном
Як скельний гном ви маєте природжену винахідливість і стійкість, що перевершує інших гномів.

**Покращення здібностей.** Значення вашої Статури зростає на 1.

**Знання винахідників.** Щоразу, коли ви робите перевірку Інтелекту (Історія), пов'язану з магічними предметами, алхімічними об'єктами чи технологічними пристроями, ви можете додати до результату подвійний бонус досвіду замість вашого звичайного бонусу.

**Жерстяник.** Ви опанували ремісничі інструменти - інструменти жерстяника. Використовуючи ці інструменти, ви можете витратити 1 годину та виробничі матеріали вартістю 10 зм, щоб створити крихітний механічний пристрій (КЗ 5, 1 ПЗ). Пристрій перестає працювати через 24 години (хіба що ви витратите 1 годину на ремонт, щоб пристрій продовжив працювати), або коли ви розбираєте його дією; у цьому випадку ви можете повернути матеріали, використані на його створення. Ви можете одночасно мати до трьох таких пристроїв. Коли ви створюєте пристрій, оберіть один з наступних параметрів:
> 
>**Механічна іграшка.** Ця іграшка - механічна тваринка, монстр або особа, така як жабка, миша, пташка, дракон або солдат. Встановлена на землі, ця іграшка у ваш хід рухається на 5 футів у випадковому напрямку. Вона видає звуки, які відповідають уособленій істоті.
>
>**Запальничка.** Цей пристрій виробляє мініатюрне полум'я, яким можна запалити свічку, факел або багаття. Використання пристрою потребує вашої дії.
> 
>**Музична скринька.** Відкрита скринька відтворює одну пісню на помірній гучності. Скринька припиняє грати, коли досягає кінця пісні або коли її закривають.
