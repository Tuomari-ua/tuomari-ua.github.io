---
layout: page
description: Опис здібності Інтелект
title: Інтелект
---

Інтелект вимірює силу розуму, точність спогадів і здатність мислити тверезо.

## Перевірки інтелекту
Перевірка Інтелекту потрібна, коли ви покладаєтеся на логіку, освіту, пам'ять або дедуктивне мислення. Навички Аркана, Історія, Розслідування, Природа та Релігія відображають схильність до певних типів перевірок Інтелекту.

**Аркана.** Ваша перевірка Інтелекту (Аркана) вимірює вашу здатність згадувати відоме про чари, магічні предмети, позамежні символи, магічні традиції, виміри існування та мешканців цих вимірів.

**Історія.** Ваша перевірка Інтелекту (Історія) вимірює вашу здатність згадувати відоме про історичні події, стародавні королівства, минулі суперечки, недавні війни та втрачені цивілізації.

**Розслідування.** Коли ви шукаєте підказки й робите висновки, засновані на цих підказках, вам потрібна перевірка Інтелекту (Розслідування). Ви можете визначити розташування прихованого предмета, розпізнати зброю, якою завдано рану, чи визначити в тунелі найслабше місце, яке може призвести до обвалу. Вивчення древніх сувоїв у пошуках прихованих фрагментів знань може також вимагати перевірки Інтелекту (Розслідування).

**Природа.** Ваша перевірка Інтелекту (Природи) вимірює вашу здатність згадувати відоме про місцевість, рослини та тварин, погоду та природні цикли.

**Релігія.** Ваша перевірка Інтелекту (Релігія) вимірює вашу здатність згадувати відоме про божеств, обряди та молитви, релігійні ієрархії, святі символи та практики таємних культів.

**Інші перевірки Інтелекту.** Майстер може попросити про перевірку Інтелекту, коли ви працюєте над задачами, подібними до наступних:

* Спілкуєтеся із істотою без використання слів
* Оцінюєте вартість дорогоцінного товару
* Маскуєтеся, щоб пройти повз міську варту
* Підробляєте документ
* Пригадуєте відомості про ремесло або торгівлю
* Перемагаєте в інтелектуальній грі

## Чаротворча здібність
Маги використовують Інтелект як свою чаротворчу здібність, що допомагає визначити КС рятівних кидків проти чарів, які вони створюють.
