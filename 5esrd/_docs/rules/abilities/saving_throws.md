---
layout: page
description: Правила та інформація про рятівні кидки
title: Рятівні кидки
---

Рятівний кидок - також названий ряткидком або рятунком - відображає спробу протидіяти чарам, пастці, отруті, хворобі чи іншій подібній загрозі. Зазвичай ви не вирішуєте зробити рятівний кидок; ви змушені його зробити, бо ваш персонаж або монстр опиняється у ризикових обставинах.

Для того, щоб зробити рятівний кидок, киньте к20 та додайте модифікатор відповідної здібності. Наприклад, ви використовуєте модифікатор Спритності для ряткидка Спритності.

Рятівний кидок може змінюватися ситуативними бонусами або штрафами, а також перевагою чи перешкодою, які визначає Майстер.

Кожен клас має принаймні два опановані рятівні кидки. Наприклад, маг опанував рятівний кидок Інтелекту. Як і з опанованими навичками, опановані рятівні кидки дозволяють персонажу додати свій бонус досвіду до ряткидка, зробленого з певною здібністю. Деякі монстри також опановують рятівні кидки.

Клас складності для ряткидків визначається ефектом, який провокує кидок. Наприклад, КС ряткидка від чарів визначається чаротворчою здібністю та бонусом досвіду чаротворця.

Результат успішного або невдалого ряткидка детально описаний у ефекті, який викликав ряткидок. Зазвичай успішний рятунок означає, що істота не отримує пошкоджень від ефекту або зменшує їх.
