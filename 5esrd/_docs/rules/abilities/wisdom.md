---
layout: page
description: Інформація про здібність Мудрість
title: Мудрість
---

Мудрість показує, як ви налаштовані до навколишнього світу, й відображає сприйняття та інтуїцію.

## Перевірки мудрості
Перевірка мудрості може відображати зусилля, спрямовані на читання мови тіла, розуміння чужих почуттів, звертання уваги на явища навколишнього середовища чи піклування про поранену особу. Навички Приборкання тварин, Здогадливість, Медицина, Сприйняття та Виживання відображають схильність по певних перевірок Мудрості.

**Приборкання тварин.** Якщо треба дізнатися, чи ви здатні заспокоїти свійську тварину, утримати верхову тварину від переляку, чи здогадатися про наміри тварини, Майстер може попросити про перевірку Мудрості (Приборкання тварин). Ви також робите перевірку Мудрості (Приборкання тварин), щоб контролювати їздову тварину під час ризикових маневрів.

**Здогадливість.** Ваша Мудрість (Здогадливість) перевіряє, чи ви можете визначити справжні наміри істоти, наприклад, коли хочете розпізнати брехню або спрогнозувати наступний крок. Це охоплює збирання підказок щодо мови тіла, мовленнєвих звичок та змін поведінки.

**Медицина.** Перевірка Мудрості (Медицини) дозволяє вам стабілізувати вмираючого товариша або діагностувати хворобу.

**Сприйняття.** Ваша Мудрість (Сприйняття) дозволяє побачити, почути або іншим чином виявити наявність чогось. Воно вимірює ваше загальне усвідомлення навколишнього середовища та гостроту ваших відчуттів. Наприклад, ви можете спробувати почути розмову крізь зачинені двері, підслухати під відкритим вікном або розчути монстрів, що крадькома рухаються в лісі. Ви можете спробувати помітити щось затьмарене або таке, що легко пропустити, як-от орків, що лежать у засідці на дорозі, головорізів, схованих в тінях алеї, чи полум'я свічки під замкненими потаємними дверима.

**Виживання.** Майстер дати вам перевірку Мудрості (Виживання), коли ви йдете по сліду, полюєте на дичину, ведете групу крізь промерзлу пустелю, впізнаєте прикмети ведмесов, що живуть неподалік, передбачаєте погоду або уникаєте пливуна чи іншої природної загрози.

**Інші перевірки Мудрості.** Майстер може запитати перевірку Мудрості, коли ви виконуєте завдання, подібні до наступних:

* Відчуваєте нутром, який шлях дій обрати
* Розумієте, чи є начебто мертва або жива істота - невмерлою

## Чаротворча здібність
Клірики, друїди та рейнджери використовують Мудрість як свою чаротворчу здібність, що допомагає визначити КС рятівних кидків проти чарів, які вони створюють.
