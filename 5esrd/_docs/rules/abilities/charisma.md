---
layout: page
description: Опис здібності Харизма
title: Харизма
---

Харизма вимірює вашу здатність ефективно взаємодіяти з іншими. Це охоплює такі фактори, як впевненість та красномовність, а також може представляти привабливу або впливову особистість.

## Перевірки Харизми
Перевірка Харизми може знадобитися, коли ви намагаєтеся вплинути чи розважити когось, коли стараєтеся справити враження чи переконливо збрехати, або коли треба пройти крізь складну соціальну ситуацію. Навички Обман, Залякування, Артистичність та Переконливість відображають схильність до певних видів перевірок Харизми.

**Обман.** Ваша перевірка Харизми (Обману) визначає, чи можете ви переконливо приховати правду, чи то у промові, чи своїми діями. Цей обман може стосуватися будь-чого - від введення інших в оману через двозначність до прямої брехні. Типові ситуації охоплюють спроби заговорити зуби вартовому, обдурити торговця, виграти в азартній грі, вдало замаскуватися, пом'якшити чиїсь підозри брехливими запевненнями або зберігати щирий вигляд, кажучи відверту неправду.

**Залякування.** Коли ви намагаєтеся вплинути на когось через загрози, ворожі дії та фізичне насильство, Майстер може попросити вас про перевірку Харизми (Залякування). Прикладами залякування є спроби видобути інформацію з в'язня, переконати вуличних злодіїв відмовитись від конфронтації або погрози розбитою пляшкою, щоб переконати глузливого чиновника змінити своє рішення.

**Артистичність.** Ваша перевірка Харизми (Артистичність) визначає, наскільки добре ви розважили публіку музикою, танцем, акторською грою, розповіддю чи іншим виступом.

**Переконливість.** Коли ви намагаєтеся вплинути на когось або групу людей за допомогою такту, соціальних взаємодій чи доброї вдачі, Майстер може попросити вас зробити перевірку Харизми (Переконливості). Зазвичай ви звертаєтеся до переконання, коли дієте з доброю вірою, щоб розвивати дружні стосунки, щиро попросити про щось або демонструвати належний етикет. Приклади такого впливу на інших охоплюють переконання камергера пропустити вас до короля, перемовини щодо миру між ворожими племенами або натхненну промову перед місцевим натовпом.

**Інші перевірки Харизми.** Майстер може запитати перевірку Харизми, коли ви виконуєте завдання, подібні до наступних:

* Шукаєте найкращу особу, щоб поговорити про новини, чутки та плітки
* Зливаєтеся з натовпом, щоб уловити ключові теми розмов

## Чаротворча здібність
Барди, паладини, заклиначі та чаклуни використовують Харизму як свою чаротворчу здібність, що допомагає визначити КС рятівних кидків проти чарів, які вони створюють.
