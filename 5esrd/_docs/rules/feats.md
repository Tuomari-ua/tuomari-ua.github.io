---
layout: page
description: Правила та приклад умінь персонажів
title: Уміння
---

Уміння - це талант чи галузь експертизи, яка надає персонажеві спеціальні можливості. Воно відображає навчання, досвід та здібності, отримані поза межами класових особливостей.

На певних рівнях ваш клас дає вам особливість Покращення здібностей. Користуючись необов'язковим правилом щодо умінь, ви відмовляєтеся від цієї особливості й натомість отримуєте уміння за власним вибором. Ви можете взяти кожне уміння лише раз, якщо в описі цього уміння не вказано інакше.

Ви повинні виконати всі передумови, які вказані в умінні, щоб його отримати. Якщо ви з будь-яких причин втрачаєте необхідну передумову, ви не можете користуватися цим умінням, допоки передумову не буде відновлено. Наприклад, уміння Захоплювач вимагає від вас значення Сили 13 або більше. Якщо ваша Сила буде знижена нижче 13 - можливо, прокляттям в'янення - ви не отримуєте привілеїв від цього уміння, доки не відновите Силу.

## Захоплювач
**Передумова:** Сила 13 або більше

Ви розвинули необхідні навички, щоб тримати своє у боротьбі ближнього бою. Ви здобуваєте наступні переваги:

* Ви маєте перевагу на кидки атаки проти істоти, яку схопили.
* Ви можете використати дію, щоб спробувати скувати схоплену істоту. Для цього зробіть ще одну перевірку схоплення. Якщо перевірка успішна, ви та схоплена істота є скутими, поки не завершиться схоплення.
